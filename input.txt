Spis treści

2eyesofsoul

(Katarzyna Sternalska)

Meteoropatia

Od pół ro­ ku za ok­ nem wi­ ta mnie grud­ niowy poranek, jak­ by w in­ nych częściach świata nie trze­ ba było już prószyć śniegiem. Tem­ pe­ ratu­ ra le­ ci w dół

A ja jes­ tem co­ raz bar­ dziej bla­ da. Co­ raz bardziej mar­ twa. I nie wiem, do których drzwi pukać, gdy po­ winie się no­ ga. Bo wszys­ tkie tak samo pok­ ry­ te szro­ nem dają znać, że u nich zi­ ma też nie od­ puszcza. Wydłużona o bra­ ki jest tyl­ ko synonimem niedoszłego ciepła.

3eyesofsoul

(Katarzyna Sternalska)

schizophrenia You can close your eyes to the things you don t want to see, but you can t close your heart to the things you don t want to feel

- Johnny Depp

ogranicza się do kątów, kiedy zaczyna być niewygodnie zmienia pozycję albo przesuwa o pole dalej. lecz rzadko miewa odczucie, by coś jeszcze mogło bardziej uwierać niż braki, które tak starannie wypełniła przed zasłonięciem żaluzji. widok z okna jest odciskiem mnożącym obawy przy ponownym dotyku. nie możesz jej zostawić. mimo nadziei, że izolatka to wszystko, czego pragnie.

4Marcin Sz

Kontuzja wyobraźni

Z cyklu: Ecie - pecie

Romans w którym nic się nie dzieje; ona czesze włosy, maluje usta; on pali cygaro, później poleruje buty

W następnej scenie jadą konno, słońce, szeroki pejzaż

I tak do szczęśliwego zakończenia; on w stajni, ona czyta książkę.

5unplugged (Marcin Lenartowicz)

mapaserc

dziewięć kroków od drzwi do zegara - sęk paniczny zapach starania dobiegający spod dywanów nad którymi trzeba co i rusz rozwijać transparent z wymagań chociaż w małym stopniu ludzkich kuchnia stulecia a w niej rondel na dziwne kaczki bez grama nieuczciwości w wymiarach osiem na pięć centymetrów (siła przyzwyczajenia) wieszak na kurtkę miejsce na śmierć i zapas proszku do prania a na samym końcu odcisk - otwór taki jak przy jednorękich do którego należy wrzucić dolara żeby nie zbiednieć

6unplugged (Marcin Lenartowicz)

żebro adama

wyrwane z kontekstu - pod ścisłym nadzorem operującego i w czasie snu, czy pod narkozą z trawy i mikrokosmosu pałającego się lękiem o to czy się powiodło

przystosowanie zajęło kilka dni - to drewno, te liście wijące się gdzieś w zakamarkach - poczynanie zawsze od początku i zawsze na z góry przegranej pozycji.

zastanawiam się czasem ile dni zajmie mi powrót do środka kiedy zatęsknię za jego wnętrzem zardzewieję

7eyesofsoul

(Katarzyna Sternalska)

Ostatnio nikt nie umarł Mieć syna to nie to samo, co być ojcem

Fireflies in the Garden Był. To jedyna rola jaką zapamiętał, że trzeba z nadchodzącą wiosną odtaić stosunki. Ale nie wiedział jak

Może nikt go tego nie nauczył

A może to tylko taka tradycja, jaką też powinien pielęgnować

Gdy będzie miał syna

Już kiedyś sobie obiecał, że wolałby nie mieć. Nie krzywdzić

Nie powtarzać historii jak klątwy, co korzeni się na całe życie

Puchnie wraz z dorastającym chłopcem i tworzy potwory, które nie mieszczą się w szafie

Wymienia wszystkie zamki, życia nie zdoła.

8Gdy nie wyrastałem brodą ponad stół byleś mi potrzebny prosiłem, błagałem w modlitwach o tak ważne dla mnie rzeczy;

tentyp

figurkę Spidermana podwójną siatkę różnokolorowych klocków szczególnie bym mógł częściej jeść

(Łukasz Jaworski)

Dziecięce modlitwy

kotlety schabowe klopsy smażone czekoladę pić jak wszyscy

oranżadę pod sklepikiem szkolnym

bo wcale mnie nie obchodziła ta choroba i jej zakazy nie obchodziło mnie przestrzeganie diety lekarz mógł się mylić ty przecież nigdy więc czekałem, aż usłyszę Idź do babci i powiedz: Przysyła mnie sam Bóg wszechmogący z rozkazem natychmiastowej obfitości zakazanych dla mnie dań! Ale gdy co wieczór tak klęczałem Zapalając świeczki - nastrojowo z rączkami skrzyżowanymi a oczy z iskrą wpatrzone w Twój obraz na pożółkłej ścianie słyszałem tylko bzykanie much psa sąsiada i senne oddechy siostry obraz twój milczał a kandelabr gasł

9Marcin Sz

Pitaval Z cyklu: Ecie - pecie I Skazany za brak chusteczki do nosa

Na dwadzieścia pięć lat ciężkich robót

W sentencji wyroku można przeczytać: Jednostka wybitnie autodestrukcyjna, spożywa, pali, a ponadto te wiersze

Ani słowa o miłości, czy słońcu - mrok i zgnilizna moralna

II Z raportu strażnika oddziału dla szczególnie niebezpiecznych: Nie rokuje żadnej nadziei na resocjalizacje, osobiście żałuję, że nie ma już najwyższego wymiaru. Niestety ostatni kat zszedł z posterunku, na zawał. (Jego żona dostała medal)

III Pisze nadal.

10stary krab

Edukacja równoległa w klimacie tajemniczości poznawałem znaczenie kształtów kolorów i symboli kart do gry w oko zechcyka czy durnia dzwonki żołędzie i aureole świętych stacje męki pańskiej pociągały grozą obcego lecz rozpoznawalnego świata łysych pagórków pod gradową chmurą gołych kolan mieczy nitowanych hełmów doceniłem solidną robotę cieśli nie całkiem jeszcze świadomy gdzie i po co dźwigają do kanta ociosane belki odpowiedzi mamy sklejały obrazy w opowieści a srebrniki przydawały się judaszkowi na cukierki lub rekontrę

11ks_hp cykli się Cykl: Syberiada 1

Pęknięty zachód - kokon, z którego lgną zaćmy

Maura zrzuca oprzęd; jeszcze znajdzie czas na powrót. Tymczasem rude jaskry się nadkołyszą

2

Rozgrzywione niebo, a w pokoju lansada dzikich świateł. Zostań, mówi z beznadzieją. Oddziel sęk od całości. Nie rozdrzewniaj się

3

Pora na rozsypy szos i bezszeptne autostrady

Wraca. Przy każdym przepoczwarzeniu, pierwszym, Maura zakopuje się głęboko. Ziemia ją odrzuca.

12Konkurs: Wiosenny sonet - 1. miejsce

Zyrafa (Beata Gruszecka)

Wio(senna) melodio Wydziergaj mi proszę serwetki z pajęczyn, skowronek zbudzony, chociaż jeszcze ziewa; Nam trzeba sukienek- płaczą rzewnie drzewa, bo je wszystkie zimą, ostry wiatr umęczył

Ktoś z jedwabnej chusty utkał warkocz tęczy, ptak poskubał uszy- twierdzi, że tak śpiewa; Niech obraz zakwitnie, oddech niech owiewa, a mżawka tempery czym prędzej rozcieńczy

Mówią że nadejdzie, wszystko, co się wlecze, przybędą truskawki, soczyste jagody, błonkoskrzydłe stwory zastrugają miecze, radosny pisk dzieci wypełni ogrody

Gdy boże krasule powschodzą na mlecze, nie przyjdą już mrozy, roztopią się w lody.

konkurs błyskawiczny

13Jahusz

(Jan Maszczyszyn)

Narządnica 1

Tramwaj przejechał mężczyznę na Collins Street

Zwłoki wyglądały tak, jakby koła przejechały po nich całkowicie świadomie, umyślnie miażdżąc części ciała w sadystycznym okrucieństwie. Rozjechane na grubość bibuły fragmenty uległy dziwnemu, samoistnemu rozdrobnieniu, a ich przedziwna lekkość i suchość pozwoliła podmuchom wiatru wyścielić z nich delikatny nalot na półkach okolicznych sklepów

W przypadku oczywistych przyczyn wysyłamy jakiegoś dumnego żółtodzioba, aby powypełniał obowiązujące rubryki w niekończących się formularzach, pstryknął parę szablonowych zdjęć, przesłuchał naocznych świadków i w ostateczności - pozwolił działać instytucjom pogrzebowym

Zawsze ktoś z wyższych rangą przegląda potem te głupoty i pisze krótką informację wyjaśniającą do prasy i szefa wydziału

W tym akurat przypadku cała przyjemność ostatecznego podpisu wraz z przeźroczystą teczką spadła z impetem na moje zawalone morderstwami biurko

Z wrażenia oparzyłem się świeżo zaparzoną kawą, zakląłem pod nosem, ale jakoś mimowolnie przewróciłem wolną ręką kartki i zajrzałem do środka

„Niekompletne ciało?“ Nie odnaleziono brakujących koniczyn mężczyzny. Pomyślałem: Ktoś ich w ogóle szukał? Znikły bez śladu? A obuwie? Naoczny świadek powiedział: - „Kradzież narządów, to rzecz powszednia w czasach rozwiniętej transplantologii“

To dlaczego, do k..nędzy - twarz mężczyzny pozostała rozwałkowana na drobne i przyklejona do asfaltu jak aluminiowa puszka po piwie? Gdzie tu interes? - pomyślałem znowu

Dojrzałem interesujący szczegół..

„Kikuty koniczyn w jaskrawy sposób zdradzały metodę ich barbarzyńskiego usunięcia.“ Ci z labu byli pewni, że widzą nierówną linię zębów! Analiza laboratoryjna zaschniętej śliny zdradzała

14

horrorciekawe fakty. Udało się mianowicie stwierdzić, że czas w jakim dokonano owego potwornego procesu konsumpcji nie zgadzał się z tym, w którym nastąpił wypadek. - Hm? Dodatkowo DNA w próbce śliny nie pasował, do żadnego znanego drapieżnika na Ziemi

I na pewno nie była to znana nam cytoplazma, a raczej... zwykły olej? Hm? Wydarzenie miało miejsce o sinym brzasku kiedy miasto zazwyczaj tonie w porannych strzępach mgły, a ulica ciągnie się ślamazarnie jakby w zawiesistej zupie półsennych zjaw. Na pewno przebiegająca drogę istota nie była ludzką istotą w pełnym tego słowa znaczeniu. Motorniczy opisał istotę zbyt skomplikowaną jak na jedno ciało. Nie był pewny, co widział, ale przychylał się do idei zamazanej postaci pędzącego jeźdźca, podsuniętej mu przez naszego rysownika z wydziału kryminalistyki

Wróciłem z laboratorium przy Park Drive w Milton około drugiej w nocy zupełnie wstrząśnięty. W żyłach denata nie odnaleziono krwi. Układ krwionośny wypełniał ciemny olej

Następnego ranka wraz z chłopakami z policji federalnej przeszukaliśmy mieszkanie zamordowanego. Grzebiąc w rozlazłej aktówce pod łóżkiem, odnaleźliśmy dziwne, nie pisane ludzką ręką dokumenty i kupony gwarancyjne Towarzystwa Antykwarycznego „Pełnia Księżyca“. Były też zdjęcia i bilety lotnicze, oraz kwity bagażowe na pokaźną masę przewozową. Wszystko to zaprowadziło nas do tajemniczej kobiety, którą denat znał i która, polegając na słowach lokatorów, często odwiedzała go w mieszkaniu

W kartotekach figurowała jako Caplean Hoogerstone, rocznik 1960, narkomanka i sklepowa złodziejka. Na początku nie przywiązywałem do informacji zbytniej wagi. Taka stara jędza raczej nie wydawała się atrakcyjną partią dla trzydziestoletniego, przystojnego mężczyzny z dobrą reputacją, posadą, gronem przyjaciół i doskonałymi perspektywami na przyszłość. Mieszkanie było jednak zadbane. Wszędzie był obecny ślad dbałej, kobiecej ręki. Okna perfekcyjnie czyste, a pranie wykonane w najwyższym możliwym gatunku

Zwykle intrygują mnie szczegóły i zapach proszku do automatu Bosha zaprowadził mnie wprost pod samą pralkę. Po prostu byłem ciekawy w czym facet pierze własną bieliznę. Odkąd porzuciła mnie żona sam musiałem zajmować się parą moich obrzydliwych slipów. Wolałem je kupować niż prać... z dwojga złego. Jakież było moje zdziwienie, kiedy znalazłem plamy zaschniętej krwi na wrzuconym do śmieci denku od słoika

- Richard? - zwołałem w głąb kuchni. Kiedy odburknął coś nieprzyjemnego w odpowiedzi, rozkazałem. - Przynieś tu swoje graty, pieprzony szczawiu

Richard nadszedł chwiejnym krokiem jakby do tej pory spał gdzieś głęboko w fotelu

Nie lubiłem tego gościa, świeżo upieczonego inspektorka. Zawsze nadąsany i czerwony od zakłóceń krążenia, podchodził do pracy jak do personalnego wroga. Nie nauczył się jeszcze wartościować i odróżniać zła koniecznego od zaszczucia natręctwem obowiązków i solidności

- Przeleć to, mój drogi skanerami i powiedz mi do kogo należy krew? Jak zwykle grzebał się w elektronicznej instrukcji obsługi i zanim połączył się z satelitą minął długi kwadrans

- Inspektorze Foyveor? To nie jest krew w naszym sensie znaczenia tego słowa. Jest to substancja podobna do płynu limfatycznego ulegająca etapowej transformacji w ten makabryczny olej, który poznaliśmy wczoraj - wydukał bezbarwnie Richard. Spojrzał z wysokości podłogi na mnie i uśmiechnął się nieznacznie. - Jednak odciski palców na denku są całkowicie ludzkie i wskazują niezbicie na naszą panią Hoogerstone. Była tu w noc przed tym tragicznym rozjechaniem denata przez tramwaj

- I powiedz jeszcze, że przypuszczasz, że ona odgryzła mu ręce i nogi? - Na podejrzewam pani Hoogerstone o nad wymiarowe usta, jeśli o to chodzi. - Uśmiechnął się z wyrazem twarzy, który odebrałem jako sprośny i obelżywy

- A czy wiadomo, gdzie można ją znaleźć? - Jej biologicznego chipa notowano ostatnio w bramce stacji kolejowej na Elsternwick, dwadzieścia kilometrów stąd. Jakieś trzy godziny temu weszła na peron i ciągle tam na coś czeka

- Pakuj się. Jedziemy - rzuciłem, w pośpiechu ubierając odrzuconą przedtem na krzesło marynarkę. - I zawiadom jakiś lokalny patrol. Nie mam dzisiaj siły walczyć nawet z kobietą.

152

Dworzec kolei miejskiej właściwie znajdował się pod mostem. Każdy mógł to wejść i wyjść kiedy chciał. Pozostawiliśmy samochody tuż przed przejściem dla pieszych, budząc zainteresowanie gapiów. Ludzie odsuwali się z respektem, kiedy tak właściwie bez celu biegaliśmy po peronie

- Panie inspektorze - zawołał nagle ktoś z tłumu. - Jeśli szuka pan kobiety- włóczęgi to około pół godziny temu wdrapała się na skarpę tuż poniżej linii mostu i zniknęła pod krzakiem. Czekam na pociąg i obserwuję ten punkt od dłuższego czasu ze zwykłej nudy. Tam na pewno nie ma tam żadnego połączenia z drogą powyżej. Znam to miejsce - dodał z uśmiechem

Odnalazłem chłopaka. Nazywał się Felix Strighton, rocznik 1992, urodzony w Brighton

Wracał do domu po pierwszym dniu pracy w agencji reklamowej Creativa

- Prowadź - zachęciłem go ruchem dłoni i obaj szybko pobiegliśmy w stronę końca peronu

Pokonaliśmy drucianą siatkę, kilka oszczerbionych , schodów i zatrzymaliśmy się na stromym zboczu pokrytym ostrą trawą

Zaledwie kilka kroków dalej przed nami ziała w ziemi - dziura

Uklęknąłem ostrożnie. Wsunąłem głowę do środka. Poczułem tylko wyziew wilgoci i starego, kociego moczu

- Richard! - zawołałem poza siebie. - Powiedz chłopakom, żeby przywieźli nam tutaj dużo światła i może kilka tych cwanych, samo tropiących psów ze stacji w Greenvale - rzuciłem w kierunku dobiegającego asystenta

Sami z Felixem, dławiąc w sobie wszelkie złe przeczucia, przecisnęliśmy się do środka. Miejsce wyglądało na zapomnianą piwnicę. Dalej, w głębi widoczny był otwór następnego, dość przestronnego korytarza

Zdecydowaliśmy się na marsz dopiero kiedy gruby Frank przyniósł solidną wojskową latarkę Philipsa. Oświetliłem drogę przed sobą. Byłem absolutnie zaskoczony długością tej odnogi. Wkrótce zeszliśmy po kręconych schodach kilka poziomów niżej. Zrobiło się naprawdę zimno. Powietrze uzyskało niespotykany zatęchły ciężar. Nie chciało przenikać do płuc. Zaledwie łapaliśmy oddech

Jakby ktoś zmienił tu skład atmosfery

Następny korytarz był już wykuty w litej skale. Usłyszałem łoskot przejeżdżającego gdzieś wysoko ponad głową pociągu

- Kto zbudował te lochy? - zapytałem

- Na pewno nie Met Link - zaśmiał się gruby Frank. - Im brakuje kasy nawet na toalety w wagonach

Istotnie, ogrom wykonanej pracy był zadziwiający

- Szefie? Tam coś leży - zauważył gruby Frank. - Proszę spojrzeć w stronę tych wypalonych schodów. - Nasze spojrzenia pobiegły w żądanym kierunku

Wyglądało na wielką walizkę, może pokrowiec na instrument. Posiadało przynajmniej cztery solidne, metalowe rączki po bokach i na wpół uchylone wieko. Ale nie mogłem się pozbyć wrażenia, że oto przede mną leży ciało i to wielkości kontrabasu. Przystąpiliśmy do otwierania z wielką ostrożnością. Tym bardziej , że dookoła zobaczyliśmy mnóstwo śladów bosych, ludzkich stóp

- Ostrożnie - powiedziałem przy odchylaniu wieka. Coś galaretowatego kleiło się od spodu

Doleciał z wnętrza cichy mlask i zatęchły smród zamkniętego ciała. Ku mojemu jednak zaskoczeniu nie było w środku trupa. Połowę dna walizki wypełniał skomplikowany futerał, a w nim kawałki dziwnych organów, dopasowanych do siebie jak gigantyczna, kolorowa odmiana trójwymiarowych puzzli. Coś miarowo tykało. Nieco z boku wyraźnie brakowało kilkunastu części. Frank wsunął rękę pod spód i wyciągnął z głuchym kliknięciem jeden z przedmiotów

- Frank? Co pan robi, do cholery? - Odsunąłem najbliżej stojących od otyłego policjanta, który zupełnie siebie nie kontrolując wsunął z nagła ruchliwą część wprost do gardła. Policzki nadęły mu się natychmiast jak u ropuchy, oczy sczerniały i wypłynęły, a twarz zamieniła się w bezsens rosnących tkanek, w których główną rolę przejęły usta. Skoczył w boczny korytarz i mimo, że nawołując biegliśmy za nim kilkanaście metrów, zniknął w ciemności z budzącym litość wyciem

Wróciliśmy prawdziwie zniechęceni

- Richard, czy twój komputer z analizatorami ciągle jeszcze pracuje? - zapytałem.

16- Tak. Mamy nadal silny sygnał satelitarny. Spokojnie mogę poddać próbki analizie

- I sprowadź posiłki

- Zrobione, szefie - odparł. Spojrzałem na niego z uwagą

Poprawił się. Będą z niego ludzie - pomyślałem

Powróciliśmy do walizki. Na powrót spotkał nas ten sam słodki smród wnętrzności

- Analiza próbki potwierdza obcy materiał genetyczny - stwierdził Richard

- Towar rozprowadzają dealerzy z Towarzystwa Antykwarycznego - dorzucił Felix, wskazując potarganą nalepkę na walizce

- „Pełnia Księżyca“? - zapytałem

- Jakoś tak...

3

Z otworu korytarza wybiegło kilkunastu policjantów z psami. Nagłe strzały kompletnie nas zaskoczyły.. Rozbiegliśmy się w różne strony. Zobaczyłem przez ułamek sekundy to ogromne cielsko poszukiwanej. Przemknęła obok mnie jak zjawa

Przełknąłem głośno ślinę..

Widziałem jak porywa chłopaka z peronu i kilkoma wyćwiczonymi ruchami skręca mu kark i łamie kręgosłup! Zrobiła to w taki zwyczajny, z braku czasu obojętny sposób

Grzebała w nim przez chwilę jak zegarmistrz w sprężynowym zegarku. Potem żonglowała ciałem jak zbiorem nieokreślonych kawałków i wreszcie podrzuciła w powietrze, gdzie rozsypało się jak pudełko pełne zabawek

Felix spadł w ciemność, gdzie upadkowi odpowiedział niesamowity wrzask i zgiełk

Wystrzeliłem bez namysłu w kierunku baby, ale po kilkakroć chybiłem. Była naga i ... Mój Boże! ... Jej piersi dyndały, zawieszone bez sensu jak garby na szerokich, prostych plecach. Przebierała miniaturowymi, dziecięcymi nóżkami w biegu sprintera i zniknęła w nowym rozwidleniu korytarza. Rzuciłem się za nią, ładując pośpiesznie broń. Obok znalazł się młody Richard Zółtodziób

Biegliśmy razem

Wpadliśmy na przeszkodę jednocześnie. Ktoś kulił się w załamaniu murów. Krzyknął dotkliwie poturbowany. Raptem poczułem dłonie zaciśnięte na lufie mojego rewolweru

- Niech pan tego nie robi, sir... - poprosił błagalnym tonem

Snop latarki wyłuskał bladą, przestraszoną twarz

-Nazywam się Hastings - rzucił pośpiesznie. - Jestem tu z ramienia uniwersytetu Monash. Ta kobieta jest absolutnym cudem transplantologii. Jeśli pan strzeli, to zrujnuje pan rok naszej pracy..

- Kim pan jest? - zapytał Richard, ładując spokojnie swoją broń. Kompletnie nie przejmował się tym gwałtownym słowotokiem gościa

- Jak już mówiłem, jestem profesorem biologii molekularnej

- I co z tego? -To mój eksperyment! W pełni udany

- A ofiary w ludziach? Te rozszarpane ciała wzdłuż i wszerz miasta - Wiecie, że na orbitę ziemską wszedł przed pięcioma laty towarowy statek Obcych? Przyznam, że traktowałem dotąd te bzdury niepoważnie. Teraz zaczynałem się zastanawiać

Czy Richard wspominał coś o większej ilości ofiar? Czyżby młody cymbał coś przede mną zataił? - Obcy statek dotarł tu przez pomyłkę. Transportował duże ilości towarów handlowych. Tysiące plastikowych rur, zaworów i śrub. Wszystkie pływające w jakimś obrzydliwym oleju konserwującym

- Mieliście niezły ubaw otwierając statek? - Richard spokojnie odpalił drugiego papierosa od pierwszego. Strzepnął popiół na ziemię. Twarz profesora w świetle latarki przypominała upiora

Nie spał tygodniami. - Statek rąbnął w końcu o pustynię? - Nie potrafiliśmy go otworzyć, więc doprowadziliśmy do kontrolowanego lądowania..

- Doprowadziliście ten cholerny złom do roztrzaskania o pustynię. Tylko dlatego dotarliście do zawartości

- No, owszem.

17-I co znaleźliście? - zapytałem zaintrygowany

- Sprzęt pierwszej pomocy - mruknął, dobrze bawiący się Richard

- Apteczki? - zapytałem z głupia frant

-Tysiące szczelnie zamkniętych Narządnic, zawierających zestaw najbardziej niezbędnych organów zapasowych. - Oczy niemal mu zapłonęły ogniem przy tym wyznaniu

Wzruszyłem ramionami mimo, że wszystko zaczęło mi się powoli układać w zgrabną, sensowną całość

- Czytałem gdzieś inną wersje interpretacyjną Narządnic - wtrącił oschle Richard. - Opinia biegłych wyrażona w poczytnym piśmie naukowym wspomina, że obiekty nie mają nic wspólnego z apteczką, czy też ze środkami pierwszej pomocy, a są raczej sprytną pułapką myśliwską

- Brednie - skrzywił się z niesmakiem profesor

-Wykorzystaliście okazję? - pytał Richard. - Skusiła was przynęta? Powiedz! Znaleźliście zastosowanie? Profesor uniósł dumnie głowę

- Nie bylibyśmy istotami myślącymi, gdybyśmy nie spróbowali złożyć z tych puzzli w pełni operatywnego Obcego. To była misja do spełnienia. Kto powiedział, że mamy rozwiązywać zadania matematyczne w okolicznościach pierwszego kontaktu? -kontynuował rozpalony do czerwoności naukowiec

- Zagadka biologiczna, tak? Jednak zabrakło pewnych podstawowych części? - Nie poznawałem Richarda. Był inteligentny, niespokojny w ruchach i agresywny jak na rasowego detektywa przystało

- Owszem był z tym problemy - przyznał z żalem

-Jak na przykład głowa? - znów spytał sarkastycznym tonem Richard

- Skąd wiesz, że brakowało głowy?Ja bym wam, naukowym durniom, nie wysłał głowy

- Wtedy spróbowaliście poeksperymentować z ludzkim ciałem jako wypełniaczem? - spróbowałem zgadnąć. Kompletnie się zmieszał. Zaczął stękać. Wtedy zauważyłem, że brakuje mu nogi

W jakby oderwanym miejscu uda wyrastała gigantyczna obca dłoń, wyglądająca na płetwę foki

- Eksperymentowaliśmy ze zwierzętami, przyznaję, ale nigdy z ludźmi

- Jestem pewny, że kłamiesz - mruknął Richard, gwałtownie gasząc papierosa na murze

- Zdarzyło się raz - wyjąkał z wahaniem. - Nastąpiła jakaś dziwna regresja świadomości, zwarcie jaźni

- Jakaś za długa ta twoja historia... - warknął Richard obserwując dziwne poruszenie w ciemności. - Próbujesz grać na zwłokę

Podążyłem w milczeniu śladem jego spojrzenia

- Wtedy stworzyliśmy tę kobietę - szybko wyjaśniał profesor. - Porozumiewała się z nami za pomocą pisma

- Te kwity i gwarancje nazywasz pismem? - rzuciłem pogardliwie

- Jesteśmy blisko! - krzyczał profesor. - Dajcie nam trochę czasu

- Bredzi - dodał machając lekceważąco ręką Richard

Z ciemności wyłonił się zwalisty kształt kobiety. Była to Caplean Hoogerstone, w jej demonicznym, tytanicznym wcieleniu biorobota. W tym momencie lekceważąco wygiętą dłoń Richarda przechwycił profesor, wykręcił chłopakowi rękę, przewrócił i przydusił do ziemi. W mgnieniu oka z zegarmistrzowską precyzją przeciął chłopaka na pół. Czym? Przez moment nie miałem bladego pojęcia. Ryknął krótko, wyrwał mu ręce i nogi jakby czynność wymagała umiejętności ściągnięcia zwykłej skarpetki. I wówczas dojrzałem rzędy drobnych zębów biegnących wzdłuż krawędzi jego dłoni. Osłupiałem..

W sekundę później bez skrupułów wystrzeliłem mu z rewolweru prosto w prawe oko i pobiegłem za oddalającą się Hoogerstone. Musiałem ochłonąć po tym, co zobaczyłem

Dotarłem do uciekającej. Z tyłu jej potężna muskulatura przypominała budowę gladiatora

Zupełnie nie pasowały do niej kołyszące się na plecach cycki. Jeszcze przypięte dziwnym ściegiem pulsujących żył

Tułów zwężał się do wielkości pupci małego dziecka, a niżej?

18Już same nogi budziły zgrozę i niewiarę. Jak tak wielkie i bezsensownie wyważone ciało było zdolne uchwycić równowagę, korzystając ze stóp dwuletniego bobasa? Dłużej nie zwlekałem. Strzeliłem w tę przekrzywioną pierś, dokładnie w ruchliwy sutek, spodziewając się trafić serce tuż pod nim

Odwróciła się. Spostrzegłszy mnie, odwarknęła, by po chwili zawołać szczekliwym głosem w osaczającą nas ciemność. Doznałem całej serii nerwowych drgawek. Włosy zjeżyły mi się na głowie. Rewolwer parzył dłoń ilekroć usiłowałem wystrzelić. Wreszcie pociągnąłem spust

Mierzyłem w głowę, a trafiałem w grubą szyję. Strzelałem bez opamiętania, gorzej - bez sensu, zupełnie zagubiony w ocenie ważności narządów. Nie rozumiałem skąd przy każdym jej coraz szybszym ruchu ukazują się nowe ręce, części torsu, czy zniekształconych odnóży. Skąd sięgające po mnie szpony? Jak mogła mnie opluwać z chronionego fałdami tłuszczu podbrzusza? Czym? Wiórami, podobnymi do tych z brudnego podwórza stolarni? Znieruchomiała wreszcie. Czy martwa? Spróbowałem lufą pistoletu odgarnąć kosmyk jej włosów z przekrwionych oczu. Zamyśliłem się, zaspałem, zgłupiałem? Zbyt byłem powolny! Zagarnęła jednym ruchem moją wątłą czuprynę i szarpnęła z dzikim chichotem - z siłą maszyny - siłą jej dziesięciu pasów transmisyjnych, czy setki zdziczałych odkurzaczy. Czułem, że wiedźma próbuje szybko wydłubać mi oko

Wystrzeliłem z bliska resztkę amunicji, roztrzaskując jej nos, czoło, rozbryzgując te parszywe oczy i wreszcie łeb. Chyba miała w nim litry obrzydliwej cieczy, bo pękł zalewając mnie falą gorąca

Rozejrzałem się szybko. Podświadomie czułem się osaczony. Robiło się ciasno. Jakby wokół było więcej niezwykłych postaci. Jakby pojedynczym zawołaniem zebrała tutaj całą armię piekieł

Zapaliłem cudem odnalezioną latarkę. Natychmiast rozległ się okropny ryk kilkudziesięciu gardzieli i latarka wypadła mi z rąk wytrącona serią kopnięć

Te kilka sekund...wystarczyło..

Obraz, który ujrzałem przejął mnie niewypowiedzianą zgrozą. Zobaczyłem zwłoki Richarda rozdarte w mgnieniu oka na części. Jego tułów nie zdążył jeszcze opaść na ziemię, gdy reszta, a zwłaszcza odnóża zdały się być powodem zaciekłej walki tych potworów z najczarniejszego kosmosu. Stały wokół jak na szczudłach, wyrywając sobie nawzajem i szybko przymierzając tylko jego stopy. Tak jakby to były najmodniejsze buty z salonów Pumy. Dopinali ręce i kolana. Wykorzystali niewiele wartą głowę, umieszczając ją miejscach zupełnie bezsensownych i odrzucali upapraną błotem na ziemię. By po chwili próbować na nowo

Nie, na pewno nie!... Nie były to istoty inteligentne, ale jakieś pokrętne , pomylone biologiczne bestie, ogarnięte manią rozruchu. Biegające w panice po całym tym polu ludzkich i nieludzkich części i testujących modele kompatybilności nawet z kawałkami martwych gałęzi i zwykłych,leżacych wszędzie śmieci

Myślałem, że śnię... Nigdy nie widziałem tak koszmarnych istot. Wykoślawione monstra, toczące się na dziwnych i nieproporcjonalnych odnóżach, odbijające się od ścian i sufitu w jakiejś niesamowitej łamigłówce dzikich podskoków i nienormalnego biegu. Czułem nie oddech, a raczej zimne dmuchanie po plecach, a pogłębiające się warczenie przeszywało mnie na wskroś. Nie wiem jak wyczołgałem się przez dziurę na peron. Nie wiem jak szybko zdołałem się oprzeć o kamień i poderwać ciało. Ujrzałem niebo pełne tych okropnych, obcych gwiazd zrzucających na biedną ludzkość najobrzydliwsze przekleństwa mroków. Zalała mnie nienawiść i wściekłość jednocześnie

I wtedy..

Dopadły mnie poprzez ten niewielki, piwniczny otwór. Pociągnęły drapieżnymi szponami z powrotem, w dół do mokrej dziury. Jakby wspomagane przez same podziemia, zasysające powietrze całego, pustego dworca wraz z budynkami i mknącymi pociągami. Pomimo, że wymierzałem kopnięcia i strzelałem w ten ślepy tłum. Pomimo, że wydzierałem gardło, wołając o pomoc..

Ciągęły z okropnym charkotem.

19Na moment puściły, dając mi krótką chwilę wytchnienia. Wyczołgałem się z idiotycznym piskiem. Drapiąc glinę, wyrywając kępy ostrej trawy, raniąc się na kamieniach wydostałem się wreszcie. Ale odkryłem brak władzy w stopie

Nie tylko to! Wyczołgałem się dalej, niezdarnie próbując stanąć... Spojrzałem pod siebie. Dlaczego noga kończyła się tak ostrym obrzeżem? Dlaczego od połowy kolana brakuje nogawki spodni? Runąłem twarzą w dół, krzycząc jeszcze i próbując gdzieś wymierzyć kopniaka kikutem łydki. Wydzierałem się i biłem te poczwarne twarze. Przebijając ostrzem obnażonej kości jakieś wargi niepodobne do ust, gniotąc przepoczwarzone nosy i gardła przypominające kartonowe rury

Na próżno..

Na próżno! Wciągnęli mnie na powrót do nory i w milczeniu po kawałku rozszarpali. Ich ruchy były szybkie i bezbolesne. Ba...nawet przyjemne - mające coś wspólnego z wynaturzoną pieszczotą

Rozebrali mnie jak rzeźnik świnię. Potem godzinami wyrywali sobie moje nieszczęsne fragmenty z koszmarnych rąk, wrzaskliwie się kłócąc i obrzucając odłamkami bezładnie leżących cegieł

Zwycięzcy dostawiali części do swoich niekompletnych ciał. Próbowali je zlepiać obrzydliwą śliną i wiązać sznurami pulsujących żył. Następnie testowali całość w jakimś obłąkanym tańcu, tratując się nawzajem, błądząc i bijąc na oślep koniczynami... Nic nie rozumiałem z zasad tego ohydnego montażu. Bałem się patrzeć

Skąd wiedziałem? Byłem teraz jednym z nich, niemym świadkiem wbitym głową w jakieś nieznane mi ciałoZdałem sobie sprawę, że nie znają znaczenia centralnego mózgu, że w ich świecie każda z części posiada integralną zdolność osądu i percepcji. Widząc straszliwy pośpiech tych istot, ich determinację i złośliwość, wiem że dni naszej rasy są policzone. Nadchodzi nowe... Dla nas już niezrozumiałe.

20Avus Algor

(Wojciech Leszczyński)

Weekend

PIĄTEK, POPOŁUDNIE - Nareszcie - powiedział z ulgą Krzysztof. Przeciągnął się, stęknął i wyjął z kieszeni pudełko papierosów. - Pięć dni czekania, ale wreszcie jest. Weekend, proszę państwa! - dodał, częstując Mariusza

- Sześćdziesiąt cztery godziny laby - odparł Mariusz zapalając zapałkę. - A ty, Anka, co planujesz? - Jak zwykle - mruknęła dziewczyna

Trójka przyjaciół opuszczała właśnie korporacyjny budynek. Pracowali razem od dwóch lat. Robota, jak robota, nic specjalnego - księgowość, finanse, controlling. Da się z tego żyć, ale o satysfakcji zawodowej można zapomnieć. W milczeniu szli na parking. Każde z nich układało w myślach plany na weekendowe dni. Krzysztof miał zamiar wyskoczyć do klubu, napić się, upalić i coś poderwać. Mariusz wyprawiał żonę i trzy córki na wieś, do teściów, sam postanowił zostać w domu i po prostu odpocząć. Ania zaś planowała spotkanie z narzeczonym.

PIĄTEK, WIECZÓR - A teraz włóż mi samochód - zakwiliła rozochocona Ewelina. Krzysztof wiedział, że to może być bolesne, więc starannie natarł bakłażana wazeliną. W głowie mu szumiało. Nie zdawał sobie sprawy, dlaczego ta drobna blondynka, którą dwie godziny wcześniej poznał w klubie, nazywa warzywo samochodem, ale nie zawracał sobie tym głowy. Najważniejsze, że było przyjemnie

*** - Do niedzieli! Do zobaczenia! - wołał Mariusz, przekrzykując gwar na dworcu. Żona z córkami zajęły już miejsca w przedziale. Wyprawa pociągiem była najbardziej ekonomiczna, zakor-

groteska

21kowane drogi nie sprzyjały samochodowym podróżom w piątkowe popołudnia. Zresztą i tak nie było innej opcji. Mariusz nie opłacił na czas składki OC, więc samochód musiał zostać w garażu

Mężczyzna nie miał głowy do drobnych spraw. Nie pamiętał o błahostkach, choćby jak mają na imię jego córki. Wszystkie nazywał „Gopło“, a w zależności, którą latorośl miał na myśli, inaczej akcentował to słowo. Szybko jednak zapomniał, który akcent oznacza daną córkę, ale nie zaprzątał sobie głowy szczegółami. Kiedy usłyszał stukot kół odjeżdżającego pociągu, poczuł się wolny

*** - Proszę! - zawołała Anna w stronę drzwi, gdy tylko przebrzmiał sygnał dzwonka. Rafał, narzeczony dziewczyny, nacisnął klamkę i powoli wszedł do środka. Oczekiwał kolejnego psikusa

Anna zawsze starała się go zaskoczyć. Nie inaczej było i tym razem. Hałas dobiegł go z lewej strony

Zdołał się odwrócić i osłonić, kiedy runęła na niego dwudrzwiowa szafa. Mebel nie był specjalnie ciężki, ale mężczyźnie zajęło chwilę, nim spod niego wypełzł. Pocałował zanoszącą się od śmiechu Annę i zdjął płaszcz. Z kieszeni wyciągnął małe, blaszane pudełeczko

- Dla ciebie, skarbie

Anna otworzyła je niezwłocznie. Zwolniony mechanizm trzech sprężyn uwolnił ładunek czarnego atramentu, który trysnął mocnym strumieniem, zachlapując dziewczynie kołnierz bluzki i twarz

- Chcesz herbaty? - zapytała, jak gdyby nigdy nic.

SOBOTA - Co robisz? - zapytała Asia. Krzysztof nie odpowiedział. Zaopatrzony w latarkę wślizgnął się pod kołdrę. Po chwili usłyszał mruczenie. Dziewczyna, poznana podczas sobotniej wyprawy do pubu, wzdychała cicho, gdy pocierał jej łechtaczkę. Po chwili, kiedy była już mokra, włączył latarkę

Świecąc Asi w rozgwiazdę, z wielkim zainteresowaniem, na wszystkie możliwe sposoby badał jej strukturę. Stwierdził, że przypomina ścieżki z zakrętami w prawo i w lewo. Postanowił je policzyć

Podobała mu się podróż po takiej drodze. Odjechał, a Asia razem z nim

*** - Gdzie ty wczoraj byłeś, synku? - zapytał starszy mężczyzna siedzący na kanapie przed telewizorem, znajdującym się w salonie jednopiętrowego domu

- U siebie, tato, na górze. Odsypiałem - odrzekł Mariusz, sprawdzając, czy nożyczki, które właśnie wyjął z komody dobrze działają

- No, zupełnie jakby cię nie było - mruknął, nie przestając gapić się w ekran

Mariusz podszedł do ojca i zaczął obcinać mu wąsy. Stary nie protestował, oglądając jakiś program przyrodniczy. Kiedy syn włączył elektryczną maszynkę, by dokładnie wygolić zarost, jedyną reakcją było zwiększenie głośności telewizora. Gdy operacja dobiegła końca, ojciec zapytał: - Ale co ty właściwie robisz? - No, ogoliłem cię

- A mogę wiedzieć, po co?! - Tak mi się wydawało, że zarosłeś. Przecież nigdy nie miałeś wąsów

- Co takiego?! Noszę wąsy od 1980 roku! Od kiedy się urodziłeś! - Tak? - No, kurwa, tak! - No, może. Nie będę się kłócił

***

22- Przepraszam, skarbie, że tak długo. Kolejka straszna była - zawołał z przedpokoju Rafał, stawiając na podłodze torbę z zakupami. - Zaraz zrobię śniadanie

- Nie jestem bardzo głodna - odpowiedziała cicho Anna

Chłopak zajrzał do sypialni. Narzeczona leżała naga na zmiętej pościeli. Ciężko oddychała, ale błogi wyraz twarzy wyraźnie wskazywał, że wszystko z nią w porządku. Nawet więcej niż w porządku

- Długo cię nie było - wyszeptała, kiedy usiadł obok

- I musiałaś sama? - zapytał z wyrzutem

Nie odpowiedziała. Milczenie zaniepokoiło Rafała. „To co, nie sama? Ktoś tu był?“ - pomyślał i przytulił się do pleców dziewczyny. Głęboko wciągnął powietrze, chcąc wyczuć ewentualny zapach intruza na jej skórze. Długo nie mógł zrozumieć. Kiedy wreszcie rozpoznał woń płynu przeciwpchelnego ich psa, był zdruzgotany

- Reks? - wyjąkał cicho. Nie odpowiedziała. Zamknęła oczy i wtuliła się w poduszkę. Chłopak wybiegł z mieszkania. Anna podeszła do okna i zaśmiewając się z udanego żartu, patrzyła, jak narzeczony chwiejnym krokiem przemierza ulicę.

NIEDZIELA - Żeby życie miało smaczek, raz dziewczynka, raz chłopaczek - pomyślał Krzysztof, całując Jarka, którego godzinę wcześniej poznał w barze. Znów było przyjemnie i jakże odmiennie

- Masz gumki? - zapytał Jarek - Nie używam

- Nie boisz się HIV? - Nie, już mam

- I nic z tym nie robisz? - A po co? Mężczyzna w życiu jest siewcą, więc sieję

- Ale wirusy? - Brak mi na razie lepszego pomysłu. A ty się nie boisz HIV? - Nie. Ja też mam

*** - Tato, masz chwilę? - zapytał Mariusz, schodząc na parter

- Mam. Zawsze mam - odrzekł ojciec, nie odrywając wzroku od telewizora

- Ta studnia, za ogrodem, to jest pusta czy pełna? - Pełna na jedną czwartą. Mniej więcej

- Możesz mnie do niej spuścić? W wiaderku. Ale, tak tuż nad powierzchnię, dobrze? - Pewnie, że mogę. Na długo? - Do wieczora. Aż Magda z Gopłami wróci

- O, Gopło! Cały ranek mnie męczyło, jak te twoje dzieciaki mają na imię. Teraz mam cię spuścić? - Już, tylko świeczkę wezmę

- Właściwie, to po co chcesz tam wleźć? - A, tak tam. Dawno nie byłem

*** - Dzień dobry, zastałam Rafała? Przepraszam, że tak w domu panią niepokoję, ale komórki nie odbiera..

- Syn jest w szpitalu

- Jak to w szpitalu?! Co się stało?! - Motor go przejechał.

23- Jaki motor?! Kiedy?! - Z przyczepą. Wczoraj

- W którym szpitalu leży?! - Na peryferiach. Ale nie można go odwiedzić, jest w stanie krytycznym

- Muszę jechać..

Chciała nacisnąć przycisk „Odłóż“ na komórce, ale z nerwów nie trafiła. Usłyszała więc jeszcze, jak rozmówczyni krztusi się od płaczu. A może od śmiechu...

PONIEDZIAŁEK, PORANEK - Za pięć dni znów weekend. - Krzysztof paląc papierosa przywitał wysiadającego z samochodu Mariusza

- Za sto cztery godziny, bez dwóch minut

- Dla mnie już tylko za osiemdziesiąt godzin - powiedziała Anna podchodząc do nich. Po chwili dodała: - Nie patrzcie z taką zazdrością, w piątek jadę na pogrzeb.

24MalaWiedzma

(Magdalena Pasik)

Kostia „Komu dziejowe smutne rozstaje Gdzie upiór zaprasza w gości, Nam drogocenna cnota zostaje Co dzień zdobytej wolności

Tysiąc w okowach własnych poleżę I serca swoje zatruje

Ale ty wierzaj, że ja zwyciężę, Więc próbuj, jak ja próbuję.“ Czesław Miłosz - Do Laury;

Mgła jak zawsze spowijała jezioro, czyniąc je jeszcze straszniejszym niż było w istocie. Prawie zawsze gładkie i o przejrzystych wodach, wzburzało się tylko wczesnym rankiem i późnym wieczorem. Jego mieszkanki wychodziły wtedy na żer, śpiewem wabiąc swe ofiary, a muzyce pięknych wodnych panien zawsze ktoś ulegał

Dlatego nie zdziwiłam się, kiedy spostrzegłam, że znowu się ktoś się topił, składając jezioru krwawą ofiarę z własnego długiego życia. Był to bowiem kolejny zdziecinniały starzec, którego panny wodne zapragnęły za swojego. Wiły czy też dziwożony. Niegdyś, być może za młodości topielca, masowo biegały umierać, zdradzone przez swoich kochanków

Ja, nie mogąc oderwać oczu od często powtarzającego się spektaklu, obejmowałam młodą brzozę. Choć wiedziałam, co za chwilę się wydarzy, nie byłam w stanie się poruszyć. Łaknęłam tego widoku, jakby krew zastygająca w ciele starca ożywiała moje znudzone ciało. Uśmiechałam się pod nosem, zupełnie wbrew sobie, czując związek z melodią wyśpiewywaną przez panny

Nie wiedzieć dlaczego, dziwożony wybierały sobie starych tylko na wiosnę, w czasie innych pór roku stopniowo dając wiosce spokój. Gdyby miały wybór, pewnie wolałyby młodych. Tych jednak nie było i nikt nie potrafił ocenić od kiedy właściwie ze wsi zaczęli znikać mężczyźni w sile wieku i czy był to bezpośredni skutek pojawienia się w jeziorze rusałek o złocistych włosach, któ-

fantastyka

25rych pozazdrościły im panny ze wsi. Oba wydarzenia jak gdyby splatały się w czasie, zacierając się wzajemnie, zaprzestano też szybko dociekań jak było naprawdę

Któraś ze starych kobiet pamiętała, jak odeszli na wojnę, zamieniając baby na bagnety, szable, dzidy i kamienie. Czymkolwiek walczyli - niewiele mnie to obchodziło. Faktem było, że zostali sami chłopcy, starcy, młode dziewczęta, doświadczone przez życie matki, żony, kochanki. I mgła, w której unosili się ONI

Kim byli, sami nie wiedzieli. Mówiłam na nich Dziady, bo wyglądali prawie jak nasi wioskowi starcy, jeśli zechcieli przybrać jakąś konkretną postać. Rzadko widziałam między nimi kogoś młodego, a żaden nie miał żeńskiej formy. Podobno tylko ja i dziwożony potrafiłyśmy dostrzec ich prawdziwy wygląd. Nie widziała ich ani Babka Morowa, co u niej masło się brało, bo miała wiecznie żyjącą krowę. Nie wiedziała o nich także Sołtysowa, która miała w garści całą wieś i była szanowana. Wreszcie nie mieli o nich pojęcia starcy, ani drwalowa, dojarka, ani też żona rzeźnika, która przecież nie była już żoną, a wdową. Nawet inni, ci bystrzejsi mieszkańcy nic nie wiedzieli

Kilkanaście wiejskich gospodarstw w środku lasu nie miało pojęcia, co się wokół nich dzieje

Tylko Znachorka coś wiedziała. Nie chciała mi nigdy wyjawić, co

Wracając znad jeziora, zawsze miałam obraz topielca przed oczyma, lecz mimo wszystko uśmiechałam się do Dziadów, kiedy ich mijałam. Jaką, niedostępną dla mnie tajemnicę znali? Może chcieli mi ją wyjawić, kiedy czasem coś do mnie mówili, ale ja prawie nigdy ich nie słuchałam

Oszalałabym, chociaż podobno już byłam szalona. Może miało to jakiś sens, nie potrafiłam tego sama ocenić, bo podobno wariat nigdy nie wie, że jest szalony, tak samo jak zakochany nie wie, że miłość to czysty obłęd. Zaś wiejska wariatka to w końcu jakiś status. Ktoś musiał chodzić w rozpuszczonych włosach, z błędnym wzrokiem, by dostrzegać więcej i śpiewać na chwałę dawno zapomnianych bóstw. Coś mnie łączyło z dziwożonami, do których przesądnie mnie wysyłano, kiedy nieopatrznie zbliżyłam się do czyjejś zagrody, bez wyraźnego polecenia ze strony Znachorki

Nie przeczuwałam, że tego dnia wszystko się zmieni, ponieważ nie zapowiadało tego żadne trzęsienie ziemi. Choć może powinien zaalarmować mnie smutny, jak gdyby pożegnalny uśmiech mojego ulubionego Dziada, tego z łańcuchem przy szyi

Przez całe swe młode życie czekałam na chłopaka o niebieskich oczach. Jak niebo, chalcedon, który widziałam przy brzegu jeziora, kiedy nie było brzegiń. Oczekiwanie to rozpoczęła Znachorka, kiedy pewnego dnia ucząc mnie o ziołach, starych, dziwożonach i wojnie, powróżyła, choć robiła to rzadko. Mówiła, że nie ma komu przyszłości przepowiadać, bo i tak każdy skończy w jeziorze, słodko siniejąc. Nawet kobiety, kiedy już nie będzie wyboru

Ja podobno byłam wyjątkowa, na tyle, by było warto czytać z mojej nieskażonej dłoni, delikatnej i białej, nawykłej raczej do zbierania kwiatów, a nie do prac gospodarskich. Znachorka dotknęła moich linii życia i wyczytała, że przyjdzie po mnie kiedyś chłopak o włosach tak jasnych, jak moje ciemne były. Zamilkną wtedy ptaki, gwiazdy zbledną. Miałam wejść wtedy do jeziora, by mógł mnie zabrać gdzieś na drugą stronę. Czy druga strona w ogóle istniała? Miałam dać mu wtedy swój uśmiech, nie łzy. I z uśmiechem tym oddać swe życie, czekałam więc na niego, nie tracąc nadziei. Bo czy Znachorka mogła się mylić? Ona wiedziała o tak wielu rzeczach, uczyła mnie i karmiła. I nie zaparła się mnie nawet wtedy, kiedy dwóch starych powiesiło się, przeze mnie. Odmówiłam im swojego ciała

„Olenka“ - mówili - „masz serce twarde jak głaz“, „Olenka - umrzesz nie będąc kobietą“

„Olena, Olenka...“ Miałam serce twardsze niźli głaz. Nie pocieszałam starców - mężczyzn, nie płakałam i nie kopałam im grobów, tak jak powinnam była. Siedziałam tylko nad jeziorem i spoglądałam na śmierć. I czasem nawet cieszyłam się z niej

Byłam szalona.

26Pewnego dnia wiły zaczęły zabierać też małych chłopców, jakby spodziewając się nowej wojny. Lecz może po prostu nie zauważyłam, kiedy dzieci dorosły? Starsza byłam też ja. Dwudziestoletnia, jak mówiła wiedząca. Nie znałam dnia swoich urodzin, nie mogłam więc wiedzieć na pewno

Lubiłam za to śmiać się bez powodu i zbierać fioletowe osty. Ale czy miałam płakać? Nikt mi za łzy nie płacił, po co więc miałam je marnować? Tamtego dnia, kiedy utopił się kolejny starzec, przyjechali, przyszli i zburzyli stary świat, tak jak na to czekałam. Chociaż nie powiedziała mi o tym żadna burza

To wtedy zobaczyłam ukochanego po raz pierwszy - przyjechał na karym koniu, jedyny w zielonym, skrojonym pięknie mundurze ze srebrnymi guzikami, które z daleka rzucały się w oczy, lśniąc w wyglądającym zza krwawych chmur słońcu. Nienaganny w postawie, przystojny i tak daleki, jak tylko daleki być mógł

Wyprowadzili wszystkich zdolnych do służby, także co silniejsze dziewczęta. Nikt się przecież nie mógł ostać, wszyscy byli potrzebni, by służyć wyższej sprawie – osobistym interesom jakiegoś młodego cara, księcia czy też króla. Lecz co mnie to mogło obchodzić, kiedy spoglądałam na jasnowłosego? Zostali do wieczora. Nikt o zdrowych zmysłach nie wracał przez nasze lasy po zmroku, nawet jeśli był to oddział wojskowy. Mogły im przecież zaszkodzić biesy, złapać bezkosty, ugościć mawki i latawce. Choć może o nich nie wiedzieli, możliwe, że ich nie dostrzegali, tak jak ja je widziałam

Zdziwiłam się, kiedy ustawili nas nad jeziorem, w rządku. Nie, żeby było nas wiele, same kobiety, młodsze i starsze. Mężczyzn, tych nielicznych, od razu zepchnięto do jeziora, za co byli wyjątkowo wdzięczni, a wiły przyjęły ich jako wartościowy dar, trzymając się jednak na uboczu

Chłopców zabrano gdzieś poza zasięg mego wzroku. Poczułam pewien niepokój, kiedy wyczułam w powietrzu woń krwi Znachorki, lecz cóż to miało za znaczenie, kiedy w pobliżu był on? Niektóre dziewoje drżały - ja byłam w stanie patrzeć tylko na niego. Na mojego Kostię, który przechadzał się wzdłuż naszego rzędu, co jakiś czas przygładzając swe krótkie, jasne włosy. Kiedy przystanął przy Młódce, moje serce zabiło z bólu. Lecz nie zatrzymał się przy niej długo. W końcu stanął przede mną. I już wiedziałam. Było mi wtedy bardzo zimno

*** Mgła podobno otaczała mą postać, kiedy dostrzegł mnie wśród tylu innych, czekających na jego wybór. Mówiły mi to przeraźliwie niebieskie oczy, które wpatrywały się we mnie z niewiadomym wyrazem, który wielbiłam od wieczności, chociaż przecież widziałam go tamtego dnia po raz pierwszy. Być może właśnie w tamtej chwili zauważył we mnie tę drgającą strunę niezwykłości, dzięki której wiedziałam, kim właściwie jest mój ukochany i właściwie go rozpoznałam. Gdzieś w głębi chalcedonowych oczu krył się straszliwie chudy starzec, Car Śmierci, zwany Kościejem. Pana życia i śmierci, ten, który może dać ci albo żywą, albo martwą wodę, zależnie od swego kaprysu

Podobało mi się to tak bardzo, że aż musiało go to niepokoić. Czy się nie odezwę? Czy nie pobiegnę z płaczem do wił, błagając o pomoc? Zwątpienie wisiało między nami, zagęszczając atmosferę i zatrzymując czas. Dopiero kiedy Księżyc, kum, wyszedł zza ciemnej dąbrowy, Kostia zabrał mnie na drugą stronę jeziora, zostawiając wszystko i wszystkich

Teraz nie oni się liczyli, a ja, chociaż miałam być tylko kolejną Jeleną, Królową. Cud – Pięknością. Czy wiejska wariatka może być piękna? Byłam jednak Olenką i jechałam na poszukiwanie serca, które niegdyś zamieniono na głaz

Jechałam do zamku Cara Śmierci, tak jak mi było przeznaczone. Kościej zaś miał mój cudny uśmiech na powitanie, moje milczenie i trudną do zrozumienia miłość

Długo jechaliśmy na karym koniu, gdyż chciał pokazać wszystko to, czym się zajmował. Lecz co mi było do tego? Wiedziałam już kim był. Potrzebował jednak tego i łaknął krwi, przystałam więc na to. Miałam też sobie wybrać prezent, jakby to, że był obok nie samo w sobie nie stanowiło

27nagrody. Zabrał mnie jednak na wszystkie fronty, gdzie decydował o wynikach wszelkich walk, jak tylko mu się podobało. Zobaczyłam naszych ginących chłopców i odesłałam ich dusze do wioski, nagle rozumiejąc kim właściwie byli ONI. Powinnam była wtedy zeskoczyć z karosza i uciekać daleko, lecz krew w dziwny sposób nie robiła na mnie wrażenia, ponieważ miała stać się codziennością lub tylko wspomnieniem. Dziwny miał Kostia dar dla swojej nowej Jeleny

Carycą stałam się siódmego dnia naszej podróży, kiedy zawitaliśmy do Zamku na Górze, kasztelu z obsydianu, lśniącego wewnętrznym światłem i zachwycającego regularnością bryły. W dziwny sposób było mi zimno, kiedy przekraczałam progi swego nowego domu, mimo iż okryto mnie futrami, lecz kiedy tylko niepokój zagościł w sercu, Kostia natychmiast go uciszał, a choć odzywał się rzadko, jednym spojrzeniem potrafił zagłuszyć wszystkie moje tęsknoty. Pierwszej naszej wspólnej nocy starannie umył mnie po podróży, namaścił i kochał się ze mną jak szalony. Jak gdyby jego ciało nie było tylko marnymi kośćmi, obleczonymi skórą, włosy - jasnymi pozostałościami pukli oficera, a dłonie, dłońmi trupa. Tamtej nocy, która trwała dla mnie wieczność, powiedział, że tylko mnie będzie posłuszny. Jak mogłam mu nie uwierzyć? Otoczył mnie zbytkami, nauczył czytać i pisać. Lecz nie miało to znaczenia. Liczył się przecież tylko on i chociaż widziałam, kim był, zdawałam się tego nie dostrzegać. Kostia, Kościej

Car Śmierci. Czasem spoglądał, to na mnie, to w dal, jakby czekając na kogoś lub na coś, jak gdyby z oddali miało przyjść wydarzenie, które mnie wykradnie. I tylko uśmiechał się, kiedy zapewniałam go, że będzie inaczej

Pełen tajemnic, choć powinien być oczywistością

To był chyba moment, kiedy zaczęłam widywać go coraz rzadziej i zapragnęłam dziecka, którego on w żaden sposób nie chciał mi dać. Były jednak cuda, które wymykały się spod kontroli nawet jemu. Cud Życia, jakim była Jelena. Skąd wiedziałam, że muszę dać jej tak na imię? Nie wypowiedział ani jednego słowa, gdy ją urodziłam, jak gdyby nadal był w szoku, że mógł współtworzyć tak cudowną istotę, jaką była nasza czarnooka córka. Kwiat mojej duszy, dar dla jego nieśmiertelności

Byłam podobno pierwszą, która dała mu potomka. Ale czy życie może istnieć w krainie Śmierci? Napełniał mnie smutkiem fakt, że nigdy jej nie dotknął, nigdy nie ucałował i nie spojrzał na córkę oczami pełnymi miłości, którymi często spoglądał na mnie. I mimo iż przeczuwałam, co może się wydarzyć, to ignorowałam intuicję, ufna w jego miłość do mnie. Mimo to, zabrał mi ją i ukrył gdzieś daleko, moją Cud – Piękność, kochaną Jelenkę. Bezbronną, słodką i niewinną, jeszcze. Jak bardzo go znienawidziłam! Uciekłam wtedy, uciekłam daleko z jego wielkiego zamku, który napawał mnie wtedy tylko odrazą. Miałam okazję to zrobić, kiedy wyjeżdżał na kolejny wojenny front, zabierać dusze młodych chłopców, by dostarczać je do wiosek, takich jak moja. By wiecznie trwali i nigdy nie rodzili się na nowo, powiększali zastęp jego armii z zaświatów. Zabierał chłopców i mężczyzn matkom i żonom. Był kimś, kogo przestawałam rozumieć - Carem Wojny. I mimo iż wcześniej nie sprawiało mi to żadnego problemu, to tamtej nocy przestałam się godzić na rolę Królowej

Byłam przeraźliwie samotna. Miała rację stara Znachorka - gwiazdy dla mnie zbledły, ptaki zamilkły. Wszelkie bogactwa, którymi mnie otoczył tworzyły tylko złotą klatkę. Lecz co miałam zrobić? Nie miałam nic, nawet życia nie miałam, a serce, które odnalazłam w obsydianowym zamku odjechało wraz z moją córką na karym koniu gdzieś w świat

Nie mam pojęcia jak długo tułałam się po lasach i mrocznych pustkowiach, śpiąc po parowach. Parłam jednak naprzód. Byle dalej od smutku i rozpaczy, dalej od wspomnienia utraconego dziecka. Rwałam włosy z głowy, bijąc się z myślami, aż pewnej nocy, zapłakana, bezsilna, brudna i z podartym ubraniem po prostu położyłam się pod szarym drzewem, nie czując nic oprócz rozpaczy. „Zapaść w wieczny sen”, myślałam. „I nigdy się nie obudzić”.

28Udałoby mi się to, gdyby nie on. Iwan

„Pozdrowienia dla ciebie, Cud-Piękności, córko trzech matek, wnuczko dziewięciu babek!“, powiedział, dostrzegając mnie

W każdej dobrej baśni znajdzie się piękny Rycerz, który ratuje Księżniczkę z zamku złego Czarnoksiężnika. I choć to nie ja byłam Cud - Pięknością, a przybysz wcale nie wyglądał na Rycerza, podeszłam do niego. Spragniona ognia z jego ogniska, światła i ciepła, również duchowego

Nie miałam trzech matek ani dziewięciu babek i z jakiegoś powodu czułam, że nie powinno mnie być przy młodym, wesołym chłopaku, który od pierwszego wejrzenia czuł do mnie to, co ja czułam wcześniej do Kościeja. Iwan. Naiwny, wesoły chłopak o rudych włosach i oczach koloru trawy, z których biła wesołość, kłócąca się z moją żałobą. O pospolitej urodzie i prostym umyśle, był kimś tak zupełnie innym niż Kostia, że pociągał mnie swym młodzieńczym postrzeganiem świata. Miałam przez chwilę wrażenie, jakbym wróciła do rodzinnego domu, którego przecież nigdy nie zaznałam

Dostałam udko pieczonej gęsi, której mój mąż nigdy nie jadał. Nienawidził jej. Jakże ona mi wtedy smakowała! Niczym najlepszy, miodowy kołacz z pieca Znachorki. Głupie dziewczę ze mnie było. Nie wiedziałam gdzie byłam i dokąd miałam zmierzać, wiedziałam tylko, iż uciekłam samej śmierci i byłam z siebie niesamowicie dumna

Niezbyt długo jednak. Iwan czuwał nade mną przez kilka nocy, prawiąc bajki, mówiąc więcej słów niż kiedykolwiek słyszałam. Ten prosty chłopak, który podzielił się ze mną gęsią, był zapowiedzią wolności, której wcale nie chciałam, o czym jednak zdałam sobie sprawę zbyt późno

Długo nade mną czuwał, lecz czwartej nocy zasnął, wykończony. Widać nawet Rycerz kiedyś się męczy, a na tę chwilę tylko czekał mój Car

Dotknięcie jego zimnych dłoni przyjęłam jako miłą pieszczotę, mimo iż nie chciałam się do tego przyznać. Zabrał mnie do zamku i zamknął w ostatniej komnacie najwyższej wieży

Odwiedzał mnie jednak codziennie, nie mówiąc ani słowa. Wystarczyło, że na mnie patrzył, a później wychodził. Nikt nigdy nie znał tylu łez, a moje zielone oczy jakby zrobiły się nagle niebieskie. Nie przeprosił i nie powiedział, gdzie wywiózł naszą córkę. Nie wiedziałam, czy mogę mu wybaczyć, tym bardziej, że mocniej pragnęłam jego śmierci niż obecności czy wzajemnej zgody

Zbyt wiele między nami było „nie”

Lecz Iwan nie poddawał się łatwo, jak każdy uparty, młody chłopak, który nie wie co naprawdę robi. Narwany, szlachetny i prostoduszny, miał swoje pojęcie sprawiedliwości

„Pozdrowienia dla ciebie, Cud-Piękności, córko trzech matek, wnuczko dziewięciu babek!“ - usłyszałam wkrótce pod oknem. I choć wysokość na jaką miał się wspiąć legendarny Rycerz była ogromna, nie uląkł się i wkrótce był już w mej komnacie

Dlaczego go przytuliłam? Przecież nie był moim mężem. Nie był Kostią

„Nie możesz mnie wykraść, znajdzie mnie wszędzie“, powiedziałam, ale Iwan jakby mnie nie słuchał i przerzuciwszy mnie przez ramię, uciekł z zamku po linie, którą zawadiackim ruchem spuścił na dół. Mówił, że odjedzie ze mną w siną dal, tam, gdzie nigdy już nie ujrzę Śmierci. Mój Car Życia

Dal jednak była niewielka, Kościej bowiem znalazł mnie niemal od razu po kilku godzinach, kiedy zmęczony Iwan znowu zasnął. Tym razem jednak już mnie nie zamykał, więc wróciłam do swojej komnaty, ze smutkiem witając się ze wspomnieniami i godząc się z losem. Narwany Rycerz odnalazł mnie jednak po raz trzeci. Tym razem zechciał załatwić sprawę ostatecznie, bowiem to sobie właśnie ubzdurał. Chciał zabić samą Śmierć. Kościeja, Pana Martwej Wody

Lecz jak zgładzić Nieśmiertelnego? Wiedziałam o tym tylko ja. Widziałam bowiem o jedynej komnacie, do której nie wolno mi było wchodzić, lecz jako prawdziwa kobieta byłam zainteresowana właśnie tym pomieszczeniem najbardziej. Stało tam wielkie, czarne jajo. A w tym jaju były dwa dzbany, z których każdy musiał się napić, by stać się dworzaninem Kościeja. Tam właśnie ukrywała się śmierć nieśmiertelnego, bowiem woda z jednego, martwego dzbana działała także na swego właściciela.

29Tylko pocałunek życia mógł otworzyć komnatę. Ja żyłam i żyła we mnie pamięć Jeleny

Zdobyłam się więc na desperacki krok, poczyniony wbrew sercu. Weszłam do komnaty, otworzyłam czarne jajo, wybrałam odpowiedni dzbanek i zaczerpnęłam martwej wody z jeziora dziwożon

Tamtej, ostatniej nocy, Kostia kochał się ze mną jeszcze gwałtowniej niż zwykle, dając mi siebie ostatni raz. Całując mnie całą jakby przeczył faktom i zapominał o tym, że go zdradziłam

I wiedział. Zupełnie, jakby historia powtarzała się dla niego w nieskończoność. Miałam ochotę płakać i właśnie to uczucie uświadomiło mi, że jednak nie chcę odchodzić. Nie chcę, by kiedykolwiek skończył się nasz czas

Byłam szalona, a to wszystko było obłędem

„Napij się ze mną, Olenko” – zaproponował. I mimo iż wiedziałam, że Iwan stoi gdzieś niedaleko, zgodziłam się. Kostia uśmiechnął się zaskoczony kiedy przechyliłam szklany kielich. Woda miała posmak krwi

Rycerz krzyczał, skryty gdzieś w mojej sypialni, gdzie wszystko się działo. To on był prawdziwym przegranym, naiwnym człowiekiem. Nieistotnym dodatkiem do prywatnego mitu. Pokonał samą Śmierć, ale nie miał swej Cud-Piękności

Opadłam na Kostię, po raz ostatni świadomie tuląc się do niego, a historia, tak wiele razy tocząca się w kościejowej wieczności, miała zatoczyć koło. Lecz nie byłam Jeleną. Byłam Oleną

Podobnie, a jednak inaczej

Która będzie następna? Jak będzie wyglądać i czy urodzi mu dziecko? Nie wiem

Ale czy powinno mnie to obchodzić? Odchodzenie do wieczności przypominało zanurzanie się w jeziorze

*** Krew zabitych dziewcząt mieszała się z wodami jeziora, zabarwiając je na różowo i nadając mgle metalicznego zapachu

Konstanty Pawłowicz spojrzał jeszcze raz na martwą, ciemnowłosą dziewczynę, która odważyła się wcześniej podnieść na niego wzrok. Butny, szalony i dziwnie spokojny. Zupełnie jakby w jednej sekundzie widziała całe swoje życie, a on miał być jego częścią

W świetle poranka nawet jej trup, wrzucany właśnie do jeziora, wyglądał przepięknie

Nocą też zresztą była ładna, lecz nie na tyle, by chciał spędzić z nią noc. Był przecież przystojnym księciem i oficerem, z lśniącymi guzikami przy mundurze - mógł mieć wiele kobiet, nie zniżając się do gwałtu na wieśniaczce. Zaczynał jednak powoli żałować, że oddał ją tym, którzy bardziej potrzebowali jej ciała. Czuł, jakby zrobił coś niewłaściwego

Podobno była wariatką, jak mu donieśli. Lecz czy to było ważne? Każda krzyczy

Nawet nie wiedział, jak miała na imię

Uczucie pustki nie opuszczało go jednak przez dobrych kilka dni i na próżno starał się wymazać z głowy obraz tej konkretnej masakry, która i później często nawiedzała go w snach. Szczególnie zaś utkwiły mu w pamięci pewne zielone oczy, choć szybko zapomniał twarz, do jakiej należały

Mimo to Konstanty poczuł się dumny, jak zawsze po wykonanym zadaniu. Kolejna buntownicza wieś została spacyfikowana.

30p ods tuwa k

Romantyczność I

Zakochać się jest łatwiej niż umrzeć, ale to śmierć niesie ze sobą prawdziwe problemy. Dlatego nie powinniśmy uciekać w nią przed miłością

Wraz ze śmiercią nasze problemy nie znikają. One dopiero się rodzą. A po śmierci nie mamy już dokąd przed nimi uciec

Gdybym wiedział o tym wcześniej, moje losy potoczyłyby się inaczej

Teraz jednak jest już za późno

Nazywam się Jan Rosen i od trzech dni nie żyję. Każdy, kto czytał Biblię wie, że wcale nie musi oznaczać to końca historii. Właściwie może być dla niej świetnym punktem wyjścia

Ale ta historia zaczyna się wcześniej

II - Hej, Żydku! Biegłem przed siebie po popękanym chodniku, rozchlapując ślady majowego deszczu. Brudne krople plamiły spodnie mojego szkolnego uniformu, wdzierając się do nogawek i butów

Kolejny już raz przekonałem się, że czasami lepiej jest odpuścić, kiedy ktoś powołuje się na starszego brata. Szczególnie, jeśli starszy brat ma kolegów

- Hej, Żydku, nie będziesz przecież uciekał wiecznie! Nie byłem Żydem. Nie miało to jednak znaczenia. Po prostu pobiłem niewłaściwego chłopaka

Zresztą, sam już nie wiedziałem, kim jestem

Urodziłem się w Cesarstwie Niemieckim, ale do szkoły poszedłem w Polsce. Nasz dom znalazł się nagle w tym młodszym ode mnie państwie i tylko moja matka się z tego cieszyła

Tym bardziej, że Wilno, jej rodzinne miasto, znów było w kraju, w którym mieszkała.

fantastyka

31Kiedy umarła, mogliśmy bez problemu ją tam pochować

Po jej śmierci ojciec coraz częściej zaczął przypominać mi o swoich niemieckich korzeniach, choć tak naprawdę nie byliśmy Niemcami. Powtarzał wciąż o kolejnej, nadchodzącej wojnie

O wojnie, która przyniesie Rzeszy chwałę. Niewiele mnie to jednak obchodziło

Miałem większe zmartwienia

- Powinieneś uważać, chłopcze

Biegnąc na oślep wpadłem na starą Cygankę. Tracąc równowagę złapała się mnie, żeby nie upaść. To jej słowa wyrwały mnie teraz z zamyślenia

- Czy wszystko w porządku? - spytałem, ujmując jej dłoń. Była sucha i szorstka, jak skóra zmumifikowanych zwłok, które co dzień oglądałem w zakładzie pogrzebowym mojego ojca

- Twoje ciało jest jeszcze młode, powinieneś bardziej je szanować - powiedziała, przypatrując się mi swoimi czarnymi oczyma. - O mnie już nie trzeba się martwić

Goniący mnie chłopcy zaśmiali się głośno, ale nie podeszli. Rzucając w moją stronę kilka obelg obiecali, że znajdą mnie później

- Czego od ciebie chcieli? - spytała Cyganka, kiedy zniknęli za rogiem

- To długa historia - odpowiedziałem

Spostrzegłem przy tym, że kobieta wciąż trzyma moją rękę

- Twoja linia serca jest bardzo nierówna, ale kończy się trójzębem. To znaczy, że znajdziesz prawdziwą miłość - powiedziała. - Marzysz o prawdziwej miłości, prawda? Nie odpowiedziałem, choć pewnie poznała po mnie, że tak jest w istocie. Ponownie spoglądając na wnętrze mojej dłoni, zaczęła błądzić po nim palcem

- Nie masz jednak linii życia. To bardzo niespotykane. - Znów spojrzała mi w oczy. - Zbierają się przy tobie silne moce. Musisz na nie uważać. Musisz uważać na to, czego sobie życzysz. Teraz każde marzenie może się spełnić

Wyjąłem rękę z jej uścisku, starając się, by nie wyglądało to niegrzecznie

- Widzę przed tobą burzliwą przyszłość - kontynuowała niezrażona. - Widzę trzy słowa: Śmierć, Zuzanna i Nija

Nie wiedząc, co powiedzieć patrzyłem na nią tępo. Uśmiechnęła się do mnie bezzębnymi ustami i znów ujęła moją dłoń

- Uważaj na siebie, chłopcze. Oczy duchów zwrócone są w twoją stronę

- Czego chciała ta stara? - Usłyszałem za plecami, kiedy Cyganka była już daleko

Obejrzałem się. Za mną stała Zuzanna Blumenfeld. Jej twarz jaśniała radością, a nieskazitelnie wyprasowany mundurek podkreślał jej dziewczęcy urok

- Nic takiego - powiedziałem, wciągając powietrze i prostując się. Wiedziałem, że Zuza skrycie się we mnie kocha i choć sam nie przejawiałem wobec niej żadnych uczuć, jej obecność zawsze napawała mnie czymś w rodzaju dumy

- Szukałam cię, kiedy skończyły się lekcje - powiedziała, ujmując palcami jeden ze swoich warkoczy. - Musisz do mnie przyjść. Jeszcze dzisiaj

Chciałem coś powiedzieć, ale przerwała mi, kiedy tylko otworzyłem usta

- Nie próbuj odmawiać! Muszę ci coś pokazać. Coś ważnego. Mój tatuś kupił niesamowity obraz! Magiczny! Musisz go zobaczyć

- Posłuchaj..

- Mój tatuś zaraz tu będzie. Może cię do nas zawieźć

Ojciec Zuzanny posiadał jedyny w mieście automobil. Tylko za możliwość dotknięcia go, każdy chłopiec z naszej szkoły dałby sobie obciąć rękę

- Naprawdę nie mogę... - Szukając jakiegoś wykrętu, usłyszałem skrzekliwy klakson Mercedesa

- Jak chcesz - skwitowała Zuza, robiąc lekko nadąsaną minę

Nie patrząc na mnie ruszyła w stronę auta

- To serwus, Janek - rzuciła przez ramię

- Serwus - odpowiedziałem

- Pamiętaj, że jutro już nie będziesz mógł odmówić!

32Po chwili zostałem sam na pustej ulicy

- Hej, Żydku! - usłyszałem za plecami

III Ponownie dotknąłem spuchniętego oka. Dziwny ból, jaki przy tym odczuwałem wyrywał mnie z miękkich otmętów snu. Wpatrując się w ciemne włosy Julii, czekałem na dzwonek obwieszczający pauzę

- Powtarzam: graviora manent*. - Głos nauczyciela był monotonny i pozbawiony wszelkiego wyrazu. Dobiegał do nas jakby z oddali, usypiając wszystkich jednostajnym tonem

Profesor, wsparty o blat biurka, wyrzucał słowa skierowane zupełnie do nikogo: - I następne zdanie: nemo ante mortem beatus**

Nagle Julia odwróciła się. Przeniosłem szybko wzrok na otwarty zeszyt, czując przy tym, że się rumienię

Zawsze udawałem przy niej obojętność i zawsze bezskutecznie. Za każdym razem musiałem wyglądać żałośnie

Nakreśliłem ołówkiem parę kresek, po czym ostrożnie spojrzałem w jej stronę

Znów obserwowała tablicę. Wsparty na rękach ponownie zacząłem wpatrywać się w jej włosy

Kochałem Julię i jestem pewien, że ona to wiedziała. Może nawet lubiła mnie trochę

Pamiętam, że jej oczy były smutne, kiedy mówiła mi o swoim wyjeździe. Jej rodzice przenosili się do innego miasta i po letniej przerwie Julia miała pójść już do nowej szkoły

A ja w swojej bezradności nie miałem pojęcia, jak temu zaradzić. Wiedziałem tylko, że nie mogę pozwolić jej tak po prostu odejść

Nagle poczułem czyjś wzrok tak silnie, jakby to było dotknięcie. Spoglądając w lewo natrafiłem na pełne nieskrywanego gniewu oczy Zuzy

Zuza wiedziała, że kocham Julię i nie była z tego powodu specjalnie szczęśliwa. I bardzo często dawała temu wyraz

Ten jej afekt i złośliwości względem Julii, ten gniew rodzący się na każdy uśmiech, którym Julia mnie obdarzała, były dla mnie czymś perwersyjnie przyjemnym. Czymś, czego nie potrafiłem sobie odmówić

Wiedząc, że Zuzanna wciąż patrzy w moją stronę, spoglądałem na Julię z nieskrywanym rozmarzeniem. Wyobrażałem sobie zapach jej włosów, smak skóry, ciepło jej ciała

Wtedy przypomniało mi się, co powiedziała stara Cyganka o spełniających się marzeniach

Z całych sił zapragnąłem, żeby Julia została ze mną na zawsze

- I ostatnie zdanie - ziewnął nauczyciel - Amor vincit omnia***

IV Matka Julii płakała, a mój ojciec nie potrafił jej pocieszyć

Przez uchylone drzwi mojego pokoju słyszałem jej ciągłe zawodzenie

Sam nie potrafiłem płakać. Pustka, jaka mnie wypełniała nie pozwalała mi na to

Siedziałem na skraju łóżka, z twarzą ukrytą w dłoniach

Miałem przy tym wrażenie, że ktoś mnie obserwuje. Ta dziwna, nieokreślona obecność towarzyszyła mi już od jakiegoś czasu

Wiedziałem, że jeśli zejdę do nich, zobaczę leżące tam ciało mojej ukochanej

Nie byłem na to gotowy. Nie mogłem na nią patrzeć. Dzięki pracy mojego ojca Julia wyglądała, jakby spała. Wciąż miałem ochotę ją dotykać, tulić do siebie, położyć się przy niej i zasnąć na zawsze

* Najgorsze dopiero nadejdzie

** Nikogo przed śmiercią nie można nazwać człowiekiem szczęśliwym

*** Miłość zwycięża wszystko.

33Nie potrafiłem uwierzyć, że mogła się zabić

Usłyszałem, że mój ojciec coś mówi, ale nie zrozumiałem słów. Pamiętam tylko, że zabrzmiało to dość szorstko. Odkąd matka umarła, ojciec stracił tę zdolność pocieszania, jaka zjednywała mu klientów w dawnych latach

Kiedy matka Julii wyszła, z dołu dobiegł mnie głos kogoś jeszcze

- Mogę z nim porozmawiać? - To była Zuza

- Nie, on nie jest teraz w nastroju do rozmów

- Ale to bardzo ważne! Sprawa życia i śmierci

Po tych słowach nastała cisza. Wyobraziłem sobie, jak twarz ojca nabiera pogardliwego wyrazu

- W miejscu takim, jak to - powiedział po chwili - powinnaś bardziej uważać na słowa

- Ale to prawda. Ja muszę zobaczyć się z Jankiem. Po prostu muszę

- Przyjdź jutro, może wtedy cię wpuszczę

Ojciec zamknął drzwi. Wiedziałem, że jego odmowa nie miała nic wspólnego z rodzicielską troską. Ojciec nie wpuścił Zuzy, bo była Żydówką. Jednak cieszyła mnie jego decyzja. Naprawdę nie miałem teraz ochoty z nikim rozmawiać

Nagle w moje okno coś stuknęło

Domyśliłem się, że to Zuza rzuca czymś w szybę. Mimo to wciąż siedziałem bez ruchu

Słuchałem kolejnych kilku uderzeń, aż do mojego pokoju wpadł owinięty w papier kamień

Wstając tak, by nie mogła mnie zobaczyć, schyliłem się po kartkę. Znalazłem na niej krótką wiadomość, skreśloną ręką Zuzanny: Muszę się z Tobą zobaczyć

To bardzo ważne

Mogę wam pomóc, jeśli tylko mi zaufasz

Będę czekała na Ciebie każdej nocy w pobliżu Ruin

Z

Schowałem liścik do kieszeni, choć wiedziałem, że się tam nie zjawię. Wtedy nie zastanowiło mnie, dlaczego napisała wam

Kładąc się na łóżku obserwowałem sufit, który zaczął ciemnieć z każdą minutą zmierzchu

Słyszałem, jak ojciec powoli szykuje się do snu

Kiedy wszystkie dźwięki ustały, zapaliłem lampę i powiesiłem się na świeżo wypranym prześcieradle

V Słyszałem kiedyś, że dusza wisielca uchodzi przez odbyt. Że musi tamtędy wyjść, bo gardło jest zbyt ściśnięte

Jakakolwiek nie byłaby prawda, moja dusza nigdzie się nie ruszyła

Leżałem teraz w pracowni ojca, nie bardzo wiedząc, co się ze mną dzieje

Byłem sam, ale słyszałem, że stary Rosen krząta się na górze. Pracownia leżała w piwnicy i wszystkie dźwięki dochodziły do niej lekko stłumione

Powoli zacząłem przypominać sobie, jak ojciec odcina mnie z prześcieradlanej pętli, jak zanosi tutaj, złorzecząc na komunę i Żydów

Nie wiedziałem, co robił potem. Mogłem tylko domyślać się, że otworzył trzymaną w barku wódkę i zaczął pić

Nie sądzę, aby powiedział komuś o tym, co się tutaj stało. Pewnie nawet nie zamierzał

Czując przeraźliwy głód, spróbowałem wstać

Poruszałem się z trudem i dużo siły kosztowało mnie, by przywrócić do poprzedniej formy zastane mięśnie

Rigor mortis to nic przyjemnego.

34Dopiero na schodach zacząłem iść nieco sprawniej. Żyły rozsadzało mi jakieś dziwne pulsowanie, ale kiedy przyłożyłem dłoń do nadgarstka, nie wyczułem tętna

Mozolnie pokonując kolejne stopnie, zastanawiałem się, dlaczego nie umarłem. Dlaczego wciąż jestem w tym ciele i czym ma być to dziwne istnienie bez oznak życia

Moje rozmyślania przerwał widok, jaki ukazał mi się po wyjściu z piwnicy

Wszystkie meble były powywracane. Część okien rozbito. Na podłodze walały się porozrzucane ubrania, żałobne kwiaty i puste butelki po alkoholu. Na stoliku kawowym leżała szkatułka z kokainą i pusta strzykawka

W tym tragicznym widoku było jednak coś przyjemnego. Świadomość, że moja śmierć mogła doprowadzić ojca do takiego stanu, była w pewien sposób pocieszająca

Przechodząc przez drzwi do dalszej części domu, natknąłem się na półnagie zwłoki pani Brackiej. Jej trumna leżała obok

Wiedziałem, że jeśli pójdę w tamtą stronę, zobaczę martwe ciało Julii

Nie chciałem jednak tego robić

Usłyszałem, że mój ojciec jest na górze. Mówił coś niewyraźnie, sapiąc przy tym przeciągle

Zapragnąłem nagle zobaczyć go. Pokazać się mu, powiedzieć, że jednak żyję

Dopiero teraz wiem, jak zły był to pomysł

Powoli wspiąłem się po schodach, podchodząc pod próg sypialni. Drzwi były uchylone. Delikatnie pchnąłem je ręką i zajrzałem do środka

Stary Rosen, ze spuszczonymi do kolan spodniami, leżał na jakiejś kobiecie

Nie od razu zdałem sobie sprawę z tego, że są to zmumifikowane zwłoki mojej matki. Jej zadarta spódnica odsłaniała zsiniałe uda. Te same uda, spomiędzy których pierwszy raz zobaczyłem ten świat

Kiedy ojciec zobaczył mnie, nie wiedziałem, czy bardziej dziwi go to, że ktoś go przyłapał, czy to, że byłem to właśnie ja

Cofając się, strącił leżące na nocnym stoliku bibeloty i fotografię ślubną. Próbował przy tym podciągnąć spodnie

Fotografia upadła na ziemię, rozsypując wokół szkło z ramki. Jeden z odłamków trafił go w stopę i po podłodze pociekła wąska stróżka krwi

Jej zapach prawie pozbawił mnie przytomności. Musiałem poczuć jej smak. Musiałem poczuć jej ciepło

Pchany jakimś niezrozumiałym popędem rzuciłem się do miejsca, gdzie zbierała się posoka i zacząłem ją lizać

Stary Rosen cofnął się ze strachem, po czym zbierając się w sobie, wymierzył mi silne kopnięcie

W mgnieniu oka chwyciłem jego nogę i zatopiłem zęby w napinającym się udzie

Smak świeżego mięsa całkowicie mnie otumanił. Szarpałem ogromne kęsy, nie zważając na przeraźliwy krzyk, jaki rozległ się wokół

Strącona przez ojca lampa, rozlała się po podłodze płonącą naftą. Nie zwracając uwagi na rozprzestrzeniający się ogień, wciąż rwałem kolejne partie jego ciała, pogrążony w jakimś niezrozumiałym amoku. Dopiero, kiedy płomienie zaczęły sięgać do mnie, otrzeźwiałem nieco

W pierwszym odruchu chciałem wyskoczyć przez okno, ale potem przypomniałem sobie o Julii. Nie mogłem jej tutaj zostawić. Przecież skoro ja nie umarłem, ją mogło spotkać to samo

Osłaniając się przed ogniem, ruszyłem na dół, żeby odszukać jej zwłoki

VI Spoglądając z kościelnej dzwonnicy na mój płonący dom, nie czułem niczego. Mętne wspomnienia rzeczy, które się tam wydarzyły, pozostawiały mnie całkowicie obojętnym

Jedynie leżące w kącie blade ciało Julii sprawiało, że czułem w brzuchu przyjemne mrowienie

Zupełnie, jakby jedynym uczuciem, jakie zapamiętałem z życia, była miłość

Targany wiatrem, który niósł ze sobą smród pożogi, odkrywałem powoli, czym jest prawdziwe szczęście

Na tej wieży, wysoko nad miastem, czułem się zupełnie bezpieczny.

35- Ach, Lichyj miał rację, ten chłopak jest pełen mocy! - Usłyszałem za sobą skrzekliwy głos

Kiedy się obróciłem, zobaczyłem dwie tęgie staruchy, stąpające pokracznie w moim kierunku. Ich nagie ciała były zgarbione i pokryte zmarszczkami. Obwisłe piersi sięgały do samej ziemi. Jedna z nich, by nie ciągnąć ich po chłodnej posadzce, co chwilę zarzucała je sobie na plecy

Wyglądała na starszą od drugiej

- Kim jesteście? - spytałem, cofając się w stronę Julii

- A kim ty jesteś? - Starsza z nich, przechylając głowę, wymierzyła we mnie swym długim, koślawym palcem. - Kim jesteś i co tu robisz? Czy potrafisz nam odpowiedzieć? Milczałem, wciąż stąpając do tyłu. Po chwili poczułem za plecami zimną ścianę

- Nie wiesz, kim jesteś, ptaszku, ale my ci powiemy

- My przyszłyśmy po ciebie, bo teraz jesteś jednym z nas

- A chcesz wiedzieć, kim jesteś? Błądząc palcami po chłodnym murze, mimowolnie skinąłem głową

Jedna z bab nachyliła się ku mnie i poczęła recytować: - Serce ustało, pierś już lodowata, Ścięły się usta i oczy zawarły; Na świecie jeszcze, lecz już nie dla świata! Cóż to za człowiek? - Umarły

Kiedy skończyła, druga z nich, gładząc mnie po policzku, zwróciła twarz w stronę Julii i zaczęła mówić z szyderczym śmiechem: - Patrz, duch nadziei życie mu nadaje, Gwiazda pamięci promyków użycza, Umarły wraca na młodości kraje Szukać lubego oblicza

Zbliżając do mnie swe ziejące rozkładem usta, liżąc moją twarz, trzecią strofę wypowiedziały już razem: - Pierś znowu tchnęła, lecz pierś lodowata, Usta i oczy stanęły otworem, Na świecie znowu, ale nie dla świata; Czymże ten człowiek? - Upiorem

- Do jasnej cholery, pomożecie mi w końcu wejść na ten pieprzony murek? - Głos dochodził zza ich pleców i brzmiał dziwnie bagniście, jakby mówiący miał usta pełne szlamu

Baby zwróciły się w jego kierunku i jedna z nich podeszła do krawędzi wieży

- A po kiego diabła tyś się tu za nami przypałętał?! - krzyknęła, wychylając się. - Siedzieć ci trzeba było w tym twoim jeziorze, a nie tu przyłazić! Taką scenę nam zepsuł! Bodajby tobą pies rzyć sobie lizał! - Tak, ja bym tam siedział, a wszystkie pochwały spadłyby znowu na was! - Mężczyzna, z pomocą staruchy, zaczął gramolić się na górę. - A poza tym ja nie znoszę wody! Mdli mnie od tego jeziora! Ja muszę stamtąd czasami wyjść, bo dostaję migreny

Druga z bab popatrzyła w jego stronę, biorąc się pod boki

- Przecież jesteś utopcem! Jak może mdlić cię od wody? - spytała zdziwiona

Utopiec stanął na posadzce. Z jego nogawek i rękawów marynarki wciąż sączyły się strużki mętnej breji

- Może, może - odparł zjadliwie. - Gdyby nie mój wstręt do wody, pewnie nigdy bym nie utonął

Ruszył ku mnie, powłócząc nogą, a ja w tym czasie mogłem obejrzeć go w słabym świetle księżyca

Jego chude, zapadłe ciało było blade i napuchnięte. Wyglądał jak zwłoki świeżo wyłowione z rzeki.

36Kiedy stanął naprzeciw mnie spróbował nadać swej twarzy groźny wyraz, ale gdy nachylił złowieszczo głowę, wypadło mu lewe oko

- Do jasnej cholery, kompromitujesz nas wszystkich! - wykrzyknęła ta z bab, która wyglądała na starszą. Kiedy utopiec usiłował podnieść galaretowatą gałkę, wymierzyła mu tęgie kopnięcie

Stwór zachwiał się, ale nie upadł. Obracając na nią swoje cyklopowe oblicze, zmierzył ją ostrym spojrzeniem. Po tym wepchnął oko na swoje miejsce i ponownie zwrócił twarz na mnie

- Musisz teraz pójść z nami - zabulgotał. - Zabierzemy cie przed oblicze Lichyja. To on jest teraz twoim panem. Lichyj jest panem każdego, kto należy do tego świata

Młodsza z bab podeszła do Julii i nachyliła się nad jej ciałem

- Ją też zabierzemy - powiedziała

- Nie dotykaj jej! - wykrzyczałem, ruszając w jej stronę

- Jakież to romantyczne! Ptaszek będzie bronił swojej gołąbeczki - zadrwiła, gładząc Julię po włosach

Wymierzyłem jej cios ręką, celując w głowę. Po śmierci moje siły musiały wzmóc się, bo baba przeleciała przez całą salę, lądując na przeciwległej ścianie

- Nie ujdzie ci to na sucho! - wybulgotał utopiec, roniąc z ust wodę i mierząc we mnie szpiczastym palcem

Wskakując na sznur poruszający serce dzwonu, poszybowałem w stronę stwora. Idealnie wymierzone kopnięcie minęło go jednak. Utopiec znów stracił oko i schylił się po nie właśnie wtedy, kiedy przy nim przelatywałem

Poszybowałem dalej i udało mi się dosięgnąć jednej ze staruch, spychając obie w dół schodów

Wszystkiemu zawtórowało przeraźliwe bicie dzwonu, który pociągnął mnie teraz w górę

Wciąż unosząc się nad podłogą skierowałem ciało w stronę utopca, wypychając go kopnięciem za balustradę

Kiedy zeskakiwałem na podłogę, usłyszałem głośne plaśnięcie, dochodzące z ulicy. Potem porwałem ciało Julii i zarzuciwszy je sobie na ramię, pobiegłem na dół

Po drodze natknąłem się na wracające do siebie staruchy. Wymijając je musiałem uważać, by nie chwyciły mojej nogi

Kiedy wbiegłem do nawy głównej, utopiec już tam był

Szedł w moją stronę, nie widząc mnie jednak

Rzuciłem się szybko między ławki, aby nie mógł mnie dostrzec

Wtedy usłyszałem, że ktoś mnie woła

Jedna z płyt zasłaniających wejście do katakumb była uchylona i z czeluści, którą odsłaniała, dobiegał dziwny, niski głos. Przyjrzałem się tamtemu miejscu

Pod odsuniętym kamieniem płonęła para zielonych oczu. Ich właściciel uczynił drobną rączką zapraszający gest

Nie zastanawiając się długo wepchnąłem Julię do środka i sam wskoczyłem w czerń, słysząc, jak nade mną zamyka się ciężka płyta podłogi

VII - Jak cię zwą? W kącie sali stał noworodek z wielką głową. Jego gruby głos zupełnie nie pasował do wątłego ciałka. Przybrany tylko w jakąś dziwnie wyglądającą koszulę, palił papierosa, trzymając go całą dłonią. Spoglądał przy tym pytająco w moją stronę

Nie wiedziałem, co odpowiedzieć. Wydawało mi się, że śnię. Wciąż milcząc, rozejrzałem się dookoła

Na dole było zaskakująco przytulnie. Płonące świece oświetlały urządzone z jakimś dziwnym poczuciem estetyki pomieszczenie, pełne czerwonych i bordowych poduch, kap i mebli w stylu Ludwika XVI, przeplatanych tysiącem kości i popękanych czaszek

Stwór, niezrażony brakiem odpowiedzi, odezwał się pierwszy: - Na mnie mówią Podciep - powiedział. - Ale tek mówią na wszystkich mojego rodzaju. Nikt nie nadał mi jeszcze prawdziwego imienia.

37W jego głosie wyczuwałem jakiś tajony smutek. Zastanowiło mnie wtedy, czym jest ta istota i czy w ogóle przejawia jakiekolwiek uczucia. Musiał odgadnąć moje myśli, bo zaczął tłumaczyć: - Wy, ludzie, nie macie pojęcia, jak świat wygląda naprawdę. Ale ty nie jesteś już człowiekiem

Powinieneś więc wiedzieć kilka rzeczy. Kiedy mamuny porywają dzieci, na ich miejsce podrzucając podciepy. Kiedy matka zabranego niemowlęcia będzie biła podciepa, mamuna, nie mogąc znieść jego płaczu, weźmie go z powrotem, zwracając noworodka. Tyle, że tutejsze mamuny nie mają tego instynktu macierzyńskiego, jaki się im przypisuje

- Mamuny? - Widziałeś je na górze. Jedną z nich była moja matka. To dlatego ci pomogłem. Zawsze robię wszystko, żeby pokrzyżować jej plany

- Ale czy one..

- Nie musisz się niczego obawiać. Nie wejdą tutaj

Podciep podszedł do mnie i wskazał ręką jakieś symbole wypisane na suficie

- To ich zatrzyma - objaśnił. - Poza tym ta banda błaznów to straszni formaliści. Aż dziw bierze, że weszli do kościoła. Normalnie wystrzegają się takich miejsc

- A ty? - Ja? Ja w to nie wierzę. - Podciep strząsnął popiół do jednej z pękniętych czaszek. - A teraz twoja kolej powiedzieć coś o sobie - dodał

- Nazywam się Jan. I... - przerwałem, nie wiedząc od czego zacząć

Niemowlę zbliżyło się i wskakując na stolik, przyjrzało się mojej szyi

- Powiesiłeś się, prawda? Skinąłem głową

- Przez nią? - wskazał leżące nieopodal zwłoki Julii

Nie odpowiedziałem. Podciep zacisnął małe usta na papierosie i wypuścił dym przez nos

- I pewnie nie wiesz, co się tutaj dzieje? Znów odpowiedziałem mu skinieniem głowy, na co cmoknął z dezaprobatą i pokręcił swoim przerośniętym łbem

- Normalnie odbywa się to inaczej - wytłumaczył. - Ale teraz mamy tutaj niezły pieprznik. Odpalił kolejnego papierosa.- Zostałeś upiorem, choć tak naprawdę nie wiem dlaczego. Nie każdy wisielec nim zostaje. Nawet, jeśli zabija się z miłości

- I co to znaczy? - Nic szczególnego. Musisz jedynie jeść ludzkie mięso. Inaczej twoje ciało zgnije. Poza tym możesz żyć całkiem normalnie

- A dlaczego Julia..

- Nie wiem. Ale jeśli chciałbyś ją ożywić, to jest na to szansa. Dopóki zwłoki nie zostaną pochowane, dusza wciąż jest w pobliżu ciała. Potrzebuje jedynie odpowiedniego impulsu, żeby do niego wrócić

- Co może być tym impulsem? - Wszystko - Podciep uśmiechnął się. - Ale ja wiem, jak wzmóc nasze szanse, aby go odnaleźć

Siadając przy niezwykle niskiej ławie wskazał mi gestem miejsce obok. Przeniosłem Julię na leżącą nieopodal stertę poduch i zasiadłem koło niego

- Twoje ożywienie musi mieć związek z mocą, jaką tutaj ostatnio czujemy - zaczął, zaciągając się papierosem. - Nie wiem, co jest jej źródłem, ale nawet ty powinieneś czuć jej obecność. Ta moc gromadzi się niedaleko stąd, ale ja jestem zbyt słaby, żeby badać ją samemu, a ta banda pajaców obwarowana została zwyczajowymi zakazami i nawet tam nie wyruszy. Energia emanuje z pewnego domu, do którego oni nie mają dostępu. To pewnie dlatego Lichyj chciał, żebyś do niego dołączył

- Kim jest ten Lichyj? - Lichyj jest niechrzcieńcem, zmarłym dzieckiem, pochowanym bez chrztu. Ale nigdy się do tego nie przyzna. Woli udawać diabła. Pochodzi z kazirodczego związku, przez co urodził się z rogami i świńskim ogonem, a to znacznie ułatwia mu sprawę. Cała ta zbieranina błaznów daje się na to nabrać. A Lichyj nie zamierza wyprowadzać ich z błędu. Uzurpuje sobie prawo do zwierzchności nad wszystkimi nieumarłymi z tej okolicy i na razie dość skutecznie mu to wychodzi.

38- A ty chciałbyś, żebym zamiast niemu pomógł tobie? -Teraz chciałbym jedynie zapalić trochę opium. - Poraczkował w kąt sali i wziął stamtąd ogromną sziszę. - Resztę omówimy jutro. - dodał. Z małej szkatułki wyciągnął ciemną grudkę i przez chwilę manipulował przy szczycie fajki. - Sam powinieneś tego spróbować - zaproponował

- Twój układ nerwowy nie działa już jak u żywego, jednak takie substancje wciąż mają na niego wpływ. Potrzebujesz ich po prostu więcej. - Kiedy skończył nabijać cybuch, podpalił go i zaciągnął się głęboko. Wskazał mi przy tym drugi ustnik

Sięgnąłem po niego z ociąganiem

- I pomyśleć, że te wiejskie durnie uważają, że mak nam szkodzi. - Podciep zaśmiał się głośno

- Nie bądź zdziwiony, kiedy pewnej nocy obudzisz się w trumnie pełnej makowego ziarna, z głową między nogami. Ci głupcy uważają, że tak właśnie można zabić upiora

Dalej paliliśmy w milczeniu. W między czasie Podciep zaaplikował sobie sporą dawkę heroiny, by, jak mówił, zmniejszyć dławiące go nocą napady kaszlu. Potem oddalił się w głąb krypty

Kiedy odszedł położyłem się i leżałem długo bez ruchu, wpatrzony w kamienny sufit. Choć morzyła mnie senność, nie mogłem zasnąć. Przez kilka godzin przeglądałem zgromadzone przez Podciepa książki, mroczne dzieła pełne sentencji w stylu: rNie przywołuj tego czego nie zdołasz pokonać“ lub rTylko znając imię demona można narzucić mu swoją wolę“, ale nie znajdowałem w nich nic pociągającego

W końcu położyłem się obok zimnej Julii i wtuliłem twarz w jej włosy

Poczułem przy tym pragnienie tak silne, że przestałem nad sobą panować. Miałem wrażenie, że jej dusza jest przy mnie, że woła mnie, oddając mi to martwe ciało. Wsunąłem dłoń pod jej spódnicę i gładziłem blado-trupią skórę. Przesuwając rękę wyżej, poszukałem ustami jej ust

Nie widziałem w tym nic złego. W końcu ja też byłem martwy

VIII Miałem pewność, że Zuza przyjdzie tej nocy do Ruin. Nie tylko dlatego, że obiecała to w swoim liście

Miejsce, które Podciep wskazał jako źródło mocy, znajdowało się na terenie jej domu. Zuza musiała o tym wiedzieć. Musiała coś zauważyć, a my musieliśmy dowiedzieć się co

Stojąc pod olbrzymim dębem patrzyłem, jak siedzący na gałęzi Podciep pali w milczeniu papierosa. Cisza, jaka panowała wokół sprawiała, że nawet mnie przechodziły dreszcze. To pewnie przez to miejsce

Ruiny były zniszczałym budynkiem leżącym na obrzeżach miasta, prawdopodobnie pozostałością po dawnym kompleksie tutejszych pałaców. Obok nich rozciągał się cmentarz, z roku na rok powiększający swoją powierzchnię

Choć miejsce to nie emanowało romantyzmem, okoliczne pary upatrzyły je sobie jako idealne dla potajemnych schadzek. Zapewniało intymność i spokój. Podobno wystarczyło tylko złożyć niespokojnym duchom ofiarę

Nie wiem, czy Zuza się o to postarała, ale jeżeli tak, to nie zrobiła tego należycie

Czekając na nią myślałem o Julii pozostawionej w krypcie. Podciep obiecywał, że będzie tam bezpieczna, ale ja, choć ufałem mu, wciąż nie potrafiłem przestać się o nią martwić

Przestępując niecierpliwie z nogi na nogę, nagle usłyszałem trzask łamanych gałęzi, a chwilę potem miękki głos Zuzanny

-A więc ty... żyjesz. - powiedziała. - I przyszedłeś do mnie! Kiedy się odwróciłem, zobaczyłem jej twarz jaśniejącą w nikłym świetle księżyca

Podbiegła do mnie i uścisnęła mocno, zarzucając mi ręce na szyję

- Więc ona nie kłamała! - krzyknęła. - A więc to wszystko prawda! - Kto nie kłamał? O czym ty mówisz? Zauważyłem na jej twarzy dziwny grymas. Wyglądała jak matka, której dziecko powiedziało o jedno słowo za dużo.

39- Teraz to nie ważne! - odrzekła z radością. - Teraz to nie ma żadnego znaczenia. Teraz już zawsze będziemy razem

W jej zachowaniu była dziwna ekscytacja. Wydawała się być w jakimś rodzaju szoku. Może na skutek tego, że ujrzała mnie żywym? Ująłem jej dłonie

- Muszę ci coś powiedzieć - zacząłem, ale Zuza szybko położyła mi palec na ustach

- Nic nie mów. Ja wiem wszystko. Nie musisz nic tłumaczyć

W jej ciemnych źrenicach pełgał blask obłędnej radości

Powoli przesunęła dłoń po moim policzku, wplątując ją we włosy, po czym uniosła się na palcach, by mnie pocałować

Kiedy jej usta już miały dotknąć moich, odsunąłem się

- Nie mogę - powiedziałem

Patrzyła przez chwilę z urażoną miną, ale potem jej rysy złagodniały

- To przez nią, tak? Nie odpowiedziałem. Wpatrywałem się w nią, nie wiedząc, co powiedzieć

- Nie będę stawać wam na drodze. Jeśli rzeczywiście wybrałeś ją, pomogę wam być razem

Wiem jak. Nie pytaj o nic, po prostu zgódź się na wszystko, a będziesz szczęśliwy

Zdziwiła mnie tym wyznaniem. To było do niej zbyt niepodobne

- Co chcesz, żebym zrobił? - spytałem nieufnie

- Przyprowadź ją do mojego domu. Tam dowiesz się wszystkiego

Chciałem jeszcze o coś zapytać, ale nagle od strony cmentarza zerwał się wiatr, niosąc ze sobą głośne zawodzenie płaczących dzieci

Podciep zeskoczył z drzewa i zaklął pod nosem. Zuza na jego widok odsunęła się z przestrachem

- Co to..

- Uciekaj - krzyknąłem. - Czekaj na mnie w domu. Przyjdę tam dzisiaj

Dziewczyna skinęła głową i pobiegła ścieżką w stronę miasta

Tymczasem płacz się nasilił i zauważyłem jakiś ruch przy cmentarnym murze

- Co tam się dzieje? - spytałem, patrząc na milczącego Podciepa

- Niechrzcieńce

- Co? - Pamiętasz, jak opowiadałem ci o Lichyju? Skinąłem głową

- Lichyj nie jest jedynym niechrzcieńcem. Reszcie z nich przewodzi Złoczyń. Wraz z porońcami chcą obalić rządy Lichyja i przejąć sukcesję na tym obszarze. Jednak nikt ich nie traktuje poważnie. Nawet ja nie pomyślałem, że będą chcieli cię dostać

- Skąd wiesz, że będą? - Sam zobaczysz

Ruch przy cmentarzu nasilił się. Spod pęczniejącej ziemi zaczęły wychodzić raczkujące istoty

Ich płacz wibrował w moich uszach. Ich białe, błyszczące oczy świeciły jak setki malutkich księżyców

Na czele tej przeklętej hordy stanął noworodek jadący na czarnym kocie

Blada twarz dziecka wyglądała niezwykle dojrzale. Wśród sinych plam i śladów zgnilizny błąkał się złowrogi uśmiech, wyrażający dumę i pewność siebie

U jego stóp pełzły dwa płody, ciągnąc za sobą zeschłe pępowiny

- A więc to ty jesteś naszym nowicjuszem? - powiedział Złoczyń, kiedy już się zbliżyli. - Przyjmij moje pozdrowienia

- Daruj sobie konwenanse i przejdź do rzeczy - rzucił Podciep, zapalając papierosa

Złoczyń zmierzył go ostrym spojrzeniem

- Wciąż hardy, jak zawsze - wysyczał. - Na twoim miejscu okazałbym nieco pokory. Jesteś na mojej ziemi

Podciep zaciągnął się nikotynowym dymem i kątem ust wypuścił wąską, szarą strużkę, prosto w stronę Złoczynia, unosząc przy tym pogardliwie brew.

40Złoczyń z kamienną twarzą przyjął zniewagę, po czym przeniósł wzrok na mnie

- Obracasz się w niewłaściwym towarzystwie - zaczął. - Nie przyjdzie ci z tego nic dobrego

W tym czasie porońce rozpełzły się we wszystkie strony i wchodząc na drzewa, zwiesiły się na pępowinach, otaczając nas zwartym okręgiem

- Mam dla ciebie propozycję - zaczął Złoczyń, głaskając wyprężony grzbiet kota. - Przystanie na nią będzie w tej sytuacji najlepszym wyjściem

- Podejrzewam, że innego nie mamy? - Kończąc, Podciep zgniótł papierosa. Od razu sięgnął do wystającej mu zza paska paczki i wyjął kolejnego

- Nie rozmawiam z tobą. - Złoczyń nawet nie spojrzał w jego stronę. - Ciesz się, że pozwalam ci przeżyć

Niemowlę chciało jeszcze coś powiedzieć, ale wszedłem mu w słowo

- Czego chcecie? - spytałem

- A czegóż moglibyśmy chcieć? Mocy, oczywiście. I ty nam jej dostarczysz

- Jak? Złoczyń zastanowił się chwilę. Jakiś czas błądził wzrokiem po grzbiecie dosiadanego zwierzęcia, poczym uniósł głowę i spojrzał mi w oczy

- Nie możemy wejść do tego domu. Próbowaliśmy, ale coś broni nam dostępu. Pójdziesz tam za nas i przyniesiesz źródło tej wspaniałej energii

Zwisające z drzew porońce powoli zaczęły chować się w koronach. Dziesiątki otaczających nas niechrzcieńców zawróciło w stronę cmentarza

Złoczyń pociągnął kota za sierść, zmuszając go, by stanął na tylnych łapach

- I nie próbuj nas oszukać. - wycharczał. - To, że jesteś martwy nie znaczy, że nie możesz cierpieć

Kiedy już się oddalili, Podciep splunął za nimi ciemną śliną

- Jak ja ich nie znoszę - zaklął przez ściśnięte usta. - Jak ja ich cholernie nie znoszę

Posadziłem go na swoim ramieniu i ruszyliśmy w stronę krypty, aby zabrać stamtąd Julię

IX - Nie podoba mi się to. Od panującej tu aury dostaję bólów głowy - powiedział Podciep i zaaplikował sobie niewielką dawkę kokainy. Kiedy schował srebrne puzderko do kieszeni rozejrzał się wokół

Urządzona z niezwykłą surowością willa Zuzy, sporządzona według najnowocześniejszych trendów, porażała w jakiś nieokreślony sposób przepychem, jakby jej minimalistyczny wystrój był jedynie pretekstem do podkreślenia panującego tutaj bogactwa. Fasada budynku, zaprojektowana według wytycznych bauhausu, porażała wielością prostych i mnogością kątów

Przechodząc przez jej szklane drzwi, z Julią na moich rękach, czułem się jak w jednej z powieści Vernea

Wewnątrz domu było cicho. Rodzice Zuzy musieli spać, bo samochód stał na podjeździe

- Jesteście wreszcie! - Usłyszeliśmy za sobą głos Zuzanny

Podeszła do nas, podejrzliwie spoglądając na Podciepa. Z zawieszonymi u pasa miniaturowymi pistoletami rzeczywiście wyglądał dość intrygująco

- Nie mamy czasu do stracenia - zaczęła. - Musisz zabrać do niej Julię

- Do kogo? Nie odpowiedziała. Pobiegła korytarzem, niknąc za przedostatnimi drzwiami

Kiedy udaliśmy się tam za nią, naszym oczom ukazała się galeria jej ojca

Wyglądała inaczej, niż pamiętałem. Wszędzie płonęły świece. W centralnej części wisiał wielki obraz przedstawiający piękną, nagą kobietę. Pod nim ustawiono coś na kształt skalnego ołtarza

Zuza stała teraz przy nim, wsparta na dłoniach

- Szybko, połóż ją tutaj. - Wskazała kamienną płytę

Trzymając ciało Julii zbliżyłem się w jej stronę

Przy ołtarzu, na niewielkim stoliku, leżał sztylet, hostia i kielich wypełniony czymś, co przypominało krew.

41- Co to jest? - spytałem Zuzę oglądając naczynie

- Krew menstruacyjna. - Siedzący na parapecie Podciep zapalił papierosa od pobliskiej świecy. - Wiedziałem, że coś się tutaj święci, ale nie spodziewałem się, że aż tak

Zuzanna zmierzyła go ostrym spojrzeniem. Na jej twarzy pojawił się strach

- Źródłem mocy jest ten obraz. - Podciep wskazał wiszące nad ołtarzem malowidło. - Musimy go zniszczyć. Wtedy to wszystko się skończy

- Nigdy! - Zuza ruszyła w jego kierunku. - Jeśli go zniszczysz, Jan umrze na zawsze

Spojrzałem na Podciepa

- Czy to prawda? - spytałem

- Obawiam się, że tak. - Podciep zeskoczył z parapetu i wdrapał się na ołtarz, stając naprzeciw mnie. - Widzisz, w tym obrazie zaklęty jest demon - zaczął po chwili. - Słyszałem jego historię lata temu. Malarz, który zaprzedał mu swoją duszę, uwięził go w tym płótnie, używając talentów nabytych za sprawą tej transakcji. Teraz demon chce się wydostać i potrzebuje do tego ciała dziewicy zabitej z miłości

- Nie słuchaj go! - krzyknęła Zuza. - On nic nie wie!

- Wiem więcej, niż ty. I wiem, co zrobiłaś

Zuza spróbowała strącić go na podłogę, ale niemowlak uskoczył

- Ty tego nie zrozumiesz! - zwróciła się w jego stronę. - Ty nigdy nikogo nie kochałeś

Posciep uśmiechnął się gorzko. Wypuszczając smugę dymu spojrzał na drżącą twarz dziewczyny

- Nie interesują mnie ludzkie uczucia - powiedział. - Czy demon obiecał ci Jana w zamian za ciało tej dziewczyny? Zuza nie odpowiedziała

- Czy to prawda? - spytałem, łapiąc ją za ramiona

- Och, Jan, a jakie miałam wyjście? Czy mogłam zrobić coś innego, żebyś zwrócił na mnie uwagę? Ujęła moją dłoń. W jej oczach dostrzegłem łzy

- Zrobiłam to dla nas. Jeszcze możemy być szczęśliwi - powiedziała cicho

Z trudem opanowałem drżenie rąk. Patrząc na jej zlęknioną twarz wyszeptałem: - Nie sądzę. - Chwyciłem jeden z pistoletów Podciepa i strzeliłem w jej głowę

Ciszę, jaka po tym zapadła przerwało powolne klaskanie

Za mną, dosiadając czarnego koguta, stał Lichyj. Choć nigdy wcześniej go nie widziałem, nie miałem wątpliwości, co do jego tożsamości

Spoglądał na mnie z dołu, ściskając złocone lejce. Kiedy wszedł do pomieszczenia, zauważyłem, że towarzyszą mu dwie staruchy i utopiec, ci sami, które nawiedziły mnie wcześniej na wieży

- Nie przyszedłeś do mnie, kiedy cię prosiłem, więc musiałem odwiedzić cię osobiście wysyczał, patrząc na mnie nienawistnie

- Co wy tu robicie? - zapytał Podciep. - Przecież ten dom broni wam dostępu

Lichyj spojrzał wpierw na niego, potem na martwą Zuzę

- Odkąd ta mała otruła gospodarzy, ten dom należy do mnie - powiedział ze śmiechem

W drzwiach ukazali się rodzice Zuzanny. Kroczyli sztywno przed siebie, z głowami zwieszonymi na piersiach. Ich blade oczy były nieobecne, a z ust wystawały sine języki

Nagle, przez okna, zwieszając się na pępowinach, wpadły płody, strącając z parapetów płonące świece. Zaraz po nich do środka wskoczył jadący na czarnym kocie Złoczyń. Zadzierając zwierzę na tylne łapy stanął naprzeciwko Lichyja

- Więc znów się spotykamy - rzucił w jego stronę. - I pomyśleć, że to ciebie matka wolała zostawić

- To dlatego, że wasza matka nie kochała swojego ojca, za to kochała brata - powiedział Podciep ze śmiechem. - A że ten był też jej najstarszym synem, nic dziwnego, że to jego dziecko wolała mieć przy sobie

- Nie waż się lżyć naszej matki! - wyrzucił z siebie Złoczyń przez zaciśnięte zęby

- Coś ci się pomyliło - Lichyj zachował spokój. - Diabły nie mają matek

- Nie zaczynaj znowu z tym..

- CZY WASZ CYRK NIE MOŻE KŁÓCIĆ SIĘ GDZIE INDZIEJ?

42Spojrzeliśmy za siebie. Na kamiennym ołtarzu siedziała Julia. Jej wywrócone białkami do góry oczy przeszywały nas demonicznym wzrokiem

Ruszyłem w jej stronę, nie zwracając uwagi na próbującego powstrzymać mnie Podciepa

Julia przechyliła głowę lekko w lewą stronę i przyjrzała się mi uważnie

- JAKIŻ SŁODKI - wyszeptała. - TERAZ NIE DZIWIĘ SIĘ, ŻE TEJ MAŁEJ TAK BARDZO NA TOBIE ZALEŻAŁO. - Położyła dłoń na moim policzku. Jej chłodny dotyk sprawił mi niewypowiedzianą przyjemność. - DOBRZE ZROBIŁAM PRZYWRACAJĄC CI ŻYCIE

NIECHCIAŁBYŚ ZOSTAĆ ZE MNĄ NA ZAWSZE? - Pamiętaj, że to demon - wykrzyknął Podciep. - Nie wierz w jej słowa

Julia przyjrzała się mu pogardliwie

- TY JESTEŚ JESZCZE MAŁY - odparła - WIĘC MOŻESZ WIERZYĆ W DEMONY. ALE ON... - Sięgnęła ręka do mojego krocza. - ON TO JUŻ PRAWDZIWY MĘŻCZYZNA. - Zacisnęła lekko palce, aż poczułem przyjemne mrowienie. Drugą ręką wciąż gładziła moją twarz

Odsunąłem się od niej

- Nie chciałbym cię urazić, ale..

- URAZIĆ?! ŻADEN CZŁOWIEK NIE MOŻE MNIE URAZIĆ - roześmiała się głośno. JEŚLI NIE MASZ W SOBIE DOŚĆ ODWAGI, TO IDŹ PRECZ! Na jej gest uczuliśmy, że coś spycha nas w tył. Jak kartki zrzucone ze stołu, przelecieliśmy przez całe pomieszczenie, lądując na ścianach

Duch w ciele Julii chwycił kielich z krwią i zaczął rysować nią jakieś znaki na swoim czole

- WSZYSTKIEGO MUSZĘ DOPILNOWAĆ SAMA

Nagle, jakby zdając sobie z czegoś sprawę, cisnęła kielich na ziemię i wykrzyczała: - TA MAŁA DZIWKA MIAŁA PRZYNIEŚĆ MI CIAŁO DZIEWICY, A TO TRUCHŁO NIE JEST DZIEWICĄ! Tchnięty nagłą myślą Podciep podbiegł do mnie i nachylił się przy moim uchu

- Mamy jeszcze szansę! - krzyknął. - Jeśli to nie są zwłoki dziewicy, demon nie może się w nich odrodzić. Może jedynie przejąć nad nimi kontrolę. Jeśli przywołamy duszę tej dziewczyny, ta wyprze z jej ciała złego ducha! - Jak niby chciałbyś to zrobić? - zapytał Lichyj

- Wezwiemy ją formułą afektu! Podciep wybiegł na środek pokoju i zaczął kreślić dłońmi tajemnicze znaki. Oglądając się na Lichyja i Złoczynia krzyknął: - Musicie mi pomóc! Tylko ten jeden raz zapomnijcie o waśniach. Inaczej zginiemy

Potępione dzieci spojrzały po sobie i przyłączyły się do słów Podciepa

- Il ab achra! An Amor f tang! Opętana zwróciła na nas swoje białe oczy i roześmiała się szyderczo

- NAPRAWDĘ MYŚLICIE, ŻE MOŻECIE POKONAĆ MNIE KILKOMA SENTENCJAMI? NIGDY NIE WPUSZCZĘ JEJ DO TEGO CIAŁA! JEDYNIE ŚMIERC MOŻE ODPOWIEDZIEĆ NA WASZE WEZWANIA

Nagle wszystko stało się jasne

Przypomniałem sobie słowa starej Cyganki

Śmierć, Zuza i Nija

Trzy wyrazy

Trzy imiona

„Tylko znając imię demona można narzucić mu swoją wolę“

- A jeśli ci nakażę, Nijo? - spytałem, stając naprzeciw jej

Słodka twarz Julii stężała i przebiegł po niej grymas przestrachu

A więc trafiłem

- Czy będziesz mogła oprzeć się mocy swojego imienia? Nija nie odpowiedziała. Dysząc ciężko czekała na mój ruch. W tle słyszałem nieprzerwanie wygłaszane zaklęcia, w języku, którego nigdy wcześniej nie słyszałem.

43- To ciało nie należy do ciebie - powiedziałem, patrząc w jej białe oczy. - Opuść je

- NIE MASZ TYLE MOCY, ABY MNIE WYPĘDZIĆ

- Więc nakazuję ci mocą twojego imienia, Nijo! Wpuść doń prawowitą właścicielkę! Ciało Julii powoli osunęło się na ścianę. Jej oczy zaczęły drgać, co chwilę wracając do normalnego stanu

- NIE POKONASZ MNIE, CHŁOPCZYKU! WIEDZ, ŻE MNIe nieee..

Złapałem ją, zanim upadła na podłogę. Choć jej skóra wciąż była sina, wyczuwałem pod nią tę dziwną emanację, którą zauważyłem także u siebie. Kiedy ująłem dłonią jej twarz, zobaczyłem, że otwiera oczy

Piękne, błękitne oczy

- Julia - wyszeptałem przy jej uchu

- Dość już tych wzruszeń. Teraz pójdziecie z nami. - Jedna z mamun postąpiła krok w naszą stronę

Podciep, który w tym czasie zdążył wdrapać się na ołtarz, wymierzył pistolet w jej głowę

- Nawet nie podchodź - odezwał się. - Mam tutaj srebrną kulę. W sam raz na wszystkie dni matki, o których zapomniałem! Kobieta spojrzała na niego, ale zanim zdążyła cos powiedzieć, Lichyj zmierzył ją ostrym spojrzeniem

- Zostań, gdzie stoisz - wysyczał. - Nie mamy tutaj już czego szukać. Prawda? - zwrócił się do Złoczynia

Złoczyń nie odpowiedział. Zwracając kota w stronę okna, wskazał swoim poddanym, by podążyli za nim

Lichyj w tym czasie, ściskając lejce lewą dłonią, gładził koguta po czarnych piórach

- Do jutra ma was tutaj nie być - powiedział ostro. - Inaczej nie będziecie bezpieczni nawet w tej waszej krypcie

Nie słuchałem go. Tuląc do siebie Julię napawałem się zapachem jej włosów. Kiedy otworzyła oczy, dostrzegłem w nich błysk szczęścia

- Jestem głodna - powiedziała słabym głosem

X Wschodzące słońce oświetlało ciągnącą się przed nami wstęgę drogi. Pędzący pełną prędkością Mercedes wył przeciągle, rozrzucając na boki obfite tumany kurzu

Jechaliśmy przed siebie bez żadnego celu, czując, że naprawdę jesteśmy szczęśliwi

- NIE UDA WAM SIĘ MNIE POZBYĆ! PIEKŁO NIEDŁUGO BĘDZIE KROCZYĆ PO ZIEMI, A WY SCZEŹNIECIE W BÓLU I CIERPIENIU! - Och, zamknij się wreszcie - powiedziałem, otulając Julię ramieniem. Jej wywrócone białkami w górę oczy powoli wróciły do swojego normalnego stanu

- Czy ona zawsze musi mi tak wykręcać twarz, kiedy chce coś powiedzieć? - spytała z wyrzutem

- Prosiłem ją już kilkakrotnie, żeby tego nie robiła, ale wciąż pozostaje głucha na moje argumenty. Ostatnio staje się coraz bardziej nieznośna

- MYŚLICIE ŻE TEGO NIE SŁYSZĘ? Ze zdziwieniem zauważyłem, że oczy Julii nie zmieniły się

- A więc jednak możesz mówić normalnie?! - spytała oburzona

- ZOBACZYCIE, KIEDY PRZYJDZIE MÓJ CZAS..

- Do jasnej cholery, już ani słowa o tym! Nija zamilkła. W tym czasie Julia wtuliła twarz w moje ramię

- Musicie niedługo uzupełnić zapasy - odezwał się Podciep z tylnego siedzenia, ściskając w dłoniach butelkę whisky. - Kończy się wam jedzenie

Leżąc na obgryzionych zwłokach Zuzy, wtulał się w jej młode piersi, które zostawiliśmy na jego prośbę. Popalał przy tym opium, snując za nami długą smugę słodkiego dymu

- O to się nie martw - odpowiedziałem, mocniej przyciskając Julię do siebie. - Zawsze możemy się karmić miłością.

44kasialan

(Kasia Lankof)

Pieprzą mi się słowa, czyli erotyk prozatorski

Tutaj czas mierzy się w piętrach. Na seks mamy trzy. Nie krzycz, że to mało, nawet nie znam twojej twarzy, choć przecież to bez znaczenia, nie z nią będę się kochać. Wszystko co mówię wychodzi spod twoich palców, prowadź nimi umiejętnie. Jestem naprawdę pełna podziwu. W ciągu miesiąca owinąłeś mnie wokół nich jak recepturkę tłumacząc, dlaczego gumki nie są teraz potrzebne. Wszystko to tylko dlatego, że umiejętnie kopnąłeś mnie w tyłek, mówiąc później nonszalancko, że w sumie jest całkiem niczego sobie. Niczego sobie bardziej wtedy nie życzyłam, niż ciebie w mojej windzie

Podobno pisarze są kiepskimi kochankami. „Skąd możesz to wiedzieć?“ - pytasz, kładąc rękę na moim brzuchu, a ja naciskam trójkę

Pierwsze piętro pokonujemy stojąc bez ruchu. Nie mieliśmy wiele czasu na to, żeby się poznać, w gruncie rzeczy, nie poznaliśmy się w ogóle, bawi mnie to do tego stopnia, że robi mi się ciepło

Studiuję uważnie twoje ciało, tylko tyle, ile może mnie zainteresować, a więc od szyi w dół. Zaczynasz mówić, mówisz prosto i sugestywnie, jakbyś wiedział, że tak właśnie lubię słuchać. Mówisz z miejsca, do którego nie mam wstępu, a do którego podstępnie próbuję się wkupić. Świadomy wrażenia, które na mnie wywierasz, szepczesz nieco ciszej, tak, że musisz się nachylić. Kiedy twoje usta dotykają mojego ucha, przed oczami miga mi numerek 1

Nie ufam poetom. Nie potrafią mówić, krzyczą więc o tym całemu światu, jak to dobrze, że nie jesteś jednym z nich. Twoja bezpośredniość łapie mnie za klatkę piersiową tak mocno, że zamykam oczy, przytłacza mnie ciężar twojej wielkości, sztywno trzymasz się zasad, które sam sobie upatrzyłeś

Karmię się tobą, jakbyś mógł w ten sposób stać się nieco bardziej przystępny, tak ogromne robisz na mnie wrażenie, że głęboko w środku - trudno się przyznać przed samą sobą - chciałabym mieć dokładnie ciebie, a ty po prostu wchodzisz, jakby to mogło sprawić, że już tam zostaniesz. Numerek 2

To doprawdy rozkoszne, nasz czas dobiega końca, wszystko jest teraz takie szybkie. Przez wąską szybkę windzianych drzwi zagląda podłoga piętra trzeciego. Docieramy na szczyt, mój drogi, nagle wybucham śmiechem. Zanim się orientujesz, wyślizguję się i staję całkiem prosto na miękkich nogach. Odwracam się do ciebie plecami, winda zatrzymuje się, a ja oddalam się do mojego gdzieśtam

Widzisz, mój drogi, trzy piętra wystarczą. Podobno pisarze są kiepskimi kochankami. Jeśli to prawda, muszę cię zmartwić, prawdopodobnie nie masz przed sobą kariery. O więcej nie proszę, wciąż czuję cię w sobie i zostań tam, jesteś mi potrzebny. Ja też chcę zostać pisarką.

miniatura

45Konkurs: Miniatura z mocą - 1. miejsce

Bohdan

(Bohdan Waszkiewicz)

Dług

Stała przy kuchennym stole. Nożem kroiła marchew, zerkając od czasu do czasu na niewielki i niemal zupełnie ściszony telewizor

Trzasnęły drzwi. Kobieta zamarła, a na jej oblicze wkradł się cień przerażenia

- Gdzie się chowasz, głupia szmato! - wrzasnął basowym głosem

Pijany mężczyzna sapał i klął pod nosem, próbując zrzucić ze stóp zabłocone adidasy. Kiedy uporał się z butami, beknął głośno, po czym ruszył do kuchni pogrążonym w półmroku korytarzem

- Jak obiad jeszcze nie gotowy - powiedział, zanim przekroczył próg pomieszczenia - to będzie bolało

Zacisnęła dłoń na rękojeści noża

*** - Daniel, skocz na górę i przynieś młotek z komórki - nakazał spokojnym tonem Marek. Trzeba przybić plandekę, bo zaraz piwnica zamieni się w basen

- Dobrze, tato. Już biegnę

Chłopiec szybciutko wdrapał się po drewnianych stopniach, po czym opuścił pomieszczenie

Mężczyzna odprowadził go wzrokiem, a potem spojrzał przez brudną szybę niewielkiego okna

- Kiedy w końcu przestanie tak lać? - mruknął niezadowolony, obserwując uderzające o chodnik strugi deszczu

*** - Zobacz, ile śladów narobiłeś! - krzyknęła Ania na przemykającego obok brata. - Nie wiesz, co to jest wycieraczka? - Ja tylko po młotek. - Nic sobie nie robiąc z jej uwag, machnął od niechcenia ręką i zniknął za drzwiami komórki.

46

miniatura z mocą- Sam jesteś młotek - burknęła siostra

Złorzecząc pod nosem młodszemu z rodzeństwa, wkroczyła do kuchni, gdzie zastała matkę w towarzystwie sąsiadki. Kobiety zawiesiły rozmowę, po czym spojrzały na dziewczynę

- Dzień dobry. - Ania uśmiechnęła się i nieznacznie skinęła głową

- Dzień dobry - odpowiedziała słabym głosem sąsiadka

- Dorota przyniosła nam trzy kilo pysznego schabu - wyjaśniła Magda i dodała: - Świeżutki, prosto od rodziców ze wsi

- Mam nadzieję... - odchrząknęła i powtórzyła trochę głośniej, nie odrywając pustego wzroku od podłogi: - Mam nadzieję, że będzie wam smakował

- O, na pewno! - Magda potrząsnęła potakująco głową. - A ty nigdzie nie idziesz - rzuciła sąsiadce. - Zaraz przygotuję schab i zjesz z nami

- Nie chcę robić kłopotu..

- To żaden kłopot - zaprotestowała, po czym zwróciła się do córki: - Aniu, zaprowadź Dorotę do salonu i dotrzymaj jej towarzystwa. Ja tymczasem zrobię kolację

W drodze do salonu napotkały Daniela, który biegnąc z młotkiem w ręku, wydyszał szybkie rdzień dobry“, a potem udał się w chlupiących butach do piwnicy

*** - Wiesz co, tato? - zagadnął chłopiec, trzymając oburącz plandekę, którą mężczyzna przybijał do ramy niewielkiego okna. - Pani Dorota jest u nas

- Tak? - zdziwił się. - Mam nadzieję, że ten grubas nie pobił jej jak ostatnio

- Kiedy ją widziałem, nie wyglądała na pobitą

- To może się tylko pokłóciła, bo przychodzi do nas tylko wtedy, kiedy ma problemy ze skurwielem - zauważył ojciec

Otworzyły się drzwi piwniczne. Na szczycie schodów pojawiła się Magda

- Zostawcie to i chodźcie do salonu - powiedziała stanowczo. - Właśnie kończę smażyć świeżutki schab od rodziców Doroty

- Ale ładnie pachnie. - Mężczyzna głośno wciągnął powietrze do nozdrzy. - Zaraz przyjdziemy, jeszcze tylko kilka gwoździ i powinno być w porządku - dodał

- Marek, i ani słowa o długu - ściszyła głos. - Anulowałam go za trzy kilo tego schabu

Uznałam, że to najlepsze wyjście z sytuacji

- Dobra - zgodził się. - Powinna nam oddać raczej więcej niż wartość schabu, ale lepszy wróbel w garści... W sumie mięcho ze wsi też ma swoją wymowę. A kasy i tak by nie załatwiła, bo niby skąd? Wszystko przepija ten jej wspaniały małżonek. Znowu ją pobił? - Nie. Wygląda normalnie, tylko blada taka jakaś jest... - Zadumała się na chwilę. W końcu machnęła ręką, jakby chciała odegnać myśli. - Aha. I nie zapomnijcie umyć rąk - przypomniała, po czym zatrzasnęła drzwi

- I nie zapomnijcie umyć rąk - zapiszczał cieniutkim głosem, próbując przedrzeźniać żonę. Hitler nie baba - warknął na koniec

- Tato! *** - Pycha! - Ania pochłaniała kolejną porcję mięsa, zachwalając na głos walory smakowe potrawy. - Bardzo dobre

Wcześniej cała rodzina wraz z sąsiadką zasiadła przy dużym prostokątnym stole

Wszyscy zajadali ze smakiem, tylko Dorota błądziła oczami po talerzu, trzymając nieruchomo sztućce. Milczała jak grób i sprawiała wrażenie nieobecnej, jakby jej myśli wyruszyły w daleką podróż

- Nie smakuje ci? - zapytała Magda. - Może za mało słone?

47- A skąd może wiedzieć, jeżeli jeszcze nawet nie spróbowała? - Marek od początku kolacji uważnie lustrował szczupłą postać sąsiadki. - Pewnie ten cymbał znowu zrobił awanturę

- Marek... - syknęła przez zęby żona, śląc mężowi bolesnego kuksańca

- No, co? - Chwycił się za bolący bok. - Przecież to kawał świni jest! - A propos świni - wtrąciła Magda, chcąc zmienić temat dyskusji - to muszę powiedzieć, że chyba nigdy nie jadłam tak dobrej wieprzowiny. Taka krucha, słodka, po prostu palce lizać. Nie sądziłam, że jest aż taka różnica między mięsem ze sklepu i ze wsi. Dorota, podziękuj rodzicom w naszym imieniu

- Wyjechał - powiedziała cicho i niespodziewanie sąsiadka, nie odrywając pustego wzroku od posiłku. - Waldek wyjechał

- Oj, biedna dziewczyna - jęknęła Magda. - Nie martw się. Wróci

- Nie wróci. - Pokręciła przecząco głową. - Wyjechał na stałe za granicę

- I kij mu w ryj! - ryknął Marek. - To akurat jest świetna wiadomość. Zaraz otwieram flaszkę

- Marek! - Przestań się czepiać, kobieto - zwrócił uwagę żonie. - Powinnaś dziękować losowi, że masz takiego faceta jak ja

Magda westchnęła ciężko, po czym powiedziała do sąsiadki: - Jedz, Dorota. Potrzebujesz nabrać sił, bo jesteś taka blada

Kobieta przeżuła powoli kęs smażonego mięsa, by w końcu z trudem go przełknąć. Na krótką chwilę jej oblicze zalał grymas obrzydzenia, który momentalnie zniknął, ustępując miejsca zdziwieniu

- Dobry jest - mruknęła ni to do siebie, ni do posilających się mieszkańców domu

Następny kawałek smakował jej jeszcze lepiej. Smutny wyraz twarzy przeszedł błyskawiczną metamorfozę, śląc wszystkim dokoła promienny uśmiech. Wkrótce małomówna do tej pory kobieta rozgadała się na dobre

Wraz z każdym kolejnym kęsem potrawy coraz bardziej zacierała się w jej pamięci postać męża. Zapomniała nawet o śladach zakrzepłej krwi pod paznokciami rąk, które skrzętnie ukrywała przed wzrokiem sąsiadów

- Czy mogę poprosić o dokładkę? - zapytała niespodziewanie, zaskakując tym samym domowników. - A jutro zapraszam wszystkich na obiad do siebie

Rodzina przyjęła propozycję z entuzjazmem, co bardzo ucieszyło niespodziewanego gościa

*** Przekroczyła próg domu, nucąc pod nosem usłyszaną gdzieś melodię. Czuła wewnętrzny spokój, co nie zdarzyło się jej od dawna. Zadowolona z pobytu u sąsiadów oraz podchmielona alkoholem skierowała kroki do kuchni. Po chwili zaczęła wertować strony książki kucharskiej

- To będzie w sam raz - uznała, kiedy znalazła właściwy przepis. - Jak to dobrze, że mają taką dużą rodzinę

Spojrzała na fotografię potrawy i uśmiechnęła się szeroko. Otworzyła szufladę, a zaraz potem w jej drobnej dłoni błysnęło ostrze tasaka. Obróciła się na pięcie. Szła powoli, starając się nie wdepnąć w ciemnoczerwoną smugę. Kierując się jej śladem, dotarła do niewielkiej spiżarni, po czym zamknęła za sobą skrzypiące drzwi

Po chwili rozległy się dźwięki głuchych uderzeń.

48Konkurs: Miniatura z mocą - 2. miejsce

kinga00527

Atramentowa galaretka Olga wierzyła, że księżyc jest zawieszony w niebie jak w atramentowej galaretce a chmury są z waty cukrowej. Uwielbiała watę kupowaną w wesołym miasteczku. Nigdy nie miała jej dość. Chciałabym sprawdzić jak smakują chmury - mawiała. Stąpać po nich, nabierać je na palce i smakować. Tak jak wtedy gdy jadła śnieg w zimie, za co tato na nią nakrzyczał. Miała przeczucie, że jedzenie chmur nie skończyłoby się anginą

Z okazji dnia ojca po raz pierwszy odwiedziła go w miejscu pracy. Tak jak inne dzieci pilotów otrzymała miniaturkę kombinezonu i maskę na twarz oraz gogle. Usta złożyła w szerokie „O“ gdy zobaczyła hangar z ogromnym szklanym dachem. Wszyscy piloci byli śmieszni i rozdawali cukierki. Jednak jej wzrok tęsknie spoglądał w niebo. Wata cukrowa nie była w menu

Tato miał przygotowany dla niej specjalny pokaz, który miała oglądać z trybun. Tomek miał lecieć samolotem szkoleniowym, MiG-iem, który wyróżniały żółte skrzydła oraz dwa fotele: dla pilota i instruktora. Wysoki na cztery metry, pięcioletniej Oldze wydawał się kolosem

Mirek, chłopak przydzielony do oprowadzania dzieci, który dopiero co był szkolony na pilota, opowiadał im o lataniu. Przy tym sporo gestykulował, a do tego miał odstające uszy. Prześwietlające przez nie promienie słoneczne nadawały im kolor czerwony. Mirek potrafił naśladować dźwięk silnika w przezabawny sposób. Kiedy reszta dzieci klaskała i prosiła o bis, Olga skierowała się w stronę hangaru, by jeszcze raz przyjrzeć się samolotom, które już wkrótce miały poszybować w niebo

-Muszą być pyszne - pomyślała unosząc głowę. Wpatrując się w pierzaste obłoki po raz kolejny kontemplowała czy bardziej przypominają w smaku watę czy lody śmietankowe. A może lody z bitą śmietaną? - zapytała samą siebie a strużka śliny pociekła jej po brodzie

Dało się słyszeć odgłos kroków w drugim końcu sali. Olga szybko ukryła się za najbliższym pilarem. Mocno ścisnęła piąstki, aż palce jej pobielały. Do buzi wsunęła kciuk co czyniła zawsze w chwilach stresu. Po chwili ciekawość zwyciężyła więc lekko wychyliła głowę, by przyjrzeć się poczynaniom pracowników

Rozpoczęli oni sprawdzanie maszyn przed odlotem. Olga znała to jako różaniec: stan oponskrzydła-paliwo-silnik, ale dopiero teraz słowa te nabierały znaczenia. Kiedy wszystko ukończyło się pomyślnie, panowie podstawili schody po lewej stronie dolnopłata z żółtymi skrzydłami. Jeden z pracowników wszedł na schody, podniósł do góry szklany dach i wszedł do środka. Po chwili z niego wyszedł dając drugiemu znak, że samolot był gotowy do odlotu

Odeszli zostawiając otwarty kokpit. I schody

*** -Ach - wyrwało się z ust Olgi, gdy przebijali kolejną powłokę chmur. Nie odważyła się jednak poruszyć. Nie chciała zdradzać swojej pozycji. Podświadomie liczyła na to że dźwięk silników zagłuszy jej obecność. Dźwięk ten, choć głośny, w niczym nie przypominał rzężenia Mirka.

minIatura z mocą

49Olga z głową w chmurach była najszczęśliwszą osobą w przestworzach. Wreszcie mogła je oglądać z bliska. Na wyciągnięcie ręki! Starała się jak mogła nie wiercić, choć mrowienie w lewej stronie ciała stawało się bolesne. Powstrzymała chęć wołania o mamę. Tutaj nie mogła jej pomóc

Tomasz nie spuszczał wzroku z panelu sterowania

-Właśnie dzisiaj, kiedy mamy te wszystkie dzieci - pomyślał. -Może uda mi się to jeszcze naprawić

Ale wiedział, że szanse są niewielkie

Dym unoszący się z prawego skrzydła przesądził sprawę

-Tu MiG-AT 88 - powiedział do mikrofonu wbudowanego w masce pilota. - Prawy silnik w ogniu. Proszę o pozwolenie na ewakuację

Kiedy przyszło potwierdzenie z wieży kontrolnej, Tomek otworzył dach. Zimne powietrze wtargnęło do środka, zatykając Oldze uszy. Tata nacisnął przycisk i katapultował się w powietrze wraz z fotelem. Olga wpierw skuliła się nie rozumiejąc co się dzieje. Gdy zorientowała się, że Tomka już nie ma, mocno ścisnęła poręcz fotela, za którym się ukrywała. Samolot tym czasem zaczął powoli zniżać loty wpadając na powrót w warstwę chmur. Nim jednak w nie wpadł, Olga zdążyła zarejestrować języki ognia na skrzydle

Pęd zimnego powietrza smagał jej policzki, nieosłonięte partie twarzy wprawiając jej oczy w łzawienie. Kiedy samolot wpadł w warstwę chmur, Olga momentalnie o tym zapomniała. Przestała się bać palącego się samolotu, pędu powietrza i mroźnej temperatury. Trzymając się oparcia fotela pilota, stanęła na równe nogi. I przekroczyła granicę wyobraźni stawiając pierwszy krok w chmurach

*** Czuła że spada, ale wiedziała, że puch chmur jej nie skrzywdzi. Jej dłonie zniknęły w kłębach

Nabierała je na palce, próbowała schwytać. Odsłoniła maskę z twarzy by spróbować jak smakują, zbyt podekscytowana, by móc ten smak zarejestować. Zrobiła to tylko raz, bo bez maski nie mogła oddychać. Kiedy przebiła się przez warstwę chmur, zobaczyła w dole atramentową taflę

-Wiedziałam - pomyślała. - Niebo jest atramentową galaretką. Teraz ja jestem w nim zawieszona jak wisienka w deserze mamy

Błękit zbliżał się coraz szybciej. Mogła już wyróżnić pojedyncze fale. I w końcu się w nich zawiesiła

*** Kiedy tato wrócił na lotnisko, generał nie miał dla niego dobrych wiadomości

-Dobrze że jesteś. Nie możemy znaleźć twojej córki od kilku dobrych godzin

Tata Olgi szybkim krokiem udał się w stronę Mirka. Rzucił plecak od spodochronu pod nogi chłopaka

-Gdzie ona jest? - warknął

Chłopak wyjął zapłakaną twarz z dłoni

-Nie wiem, proszę pana - odpowiedział łamiącym się głosem. - Nie widziałem jej od jedenastej

-Ty gapo, jak ciężko jest zaopiekować się garstką pięciolatków?! -Spokojnie, Tomek - wtrącił się generał - my już natarliśmy mu uszu

Rzeczywiście uszy były nad wyraz czerwone

-Kiedy się zorientowałeś, że jej brakuje? - Tomek pytał dalej

-Zaraz po tym jak pokazywaliśmy hangar - odpowiedział Mirek po czym głośno wydmuchał nos. - Policzyłem wszystkie dzieci zanim wyszliśmy na trybuny. Jednego brakowało

Do Tomka powoli docierały fakty. Usiadł na ławce tuż obok beczącego Mirka. Rzucił kask i rękawice. Więcej nie pytał. Nawet na niego nie spojrzał. Choć inni dwoili i troili się w poszukiwaniach, on wiedział, że nie ma po co. To ciche „Ach!“, które zdawało mu się, że słyszał z tyłu samolotu, należało do jego córki. Ona tak bardzo chciała jeść chmury

Zanim pierwsze łzy spadły na posadzkę, zdąrzył jeszcze wymamrotać sam do siebie: -Tym razem nie mogę na nią krzyczeć - uśmiechnął się słabo. - Przecież nie dostała anginy.

50Konkurs: Miniatura z mocą - 3. miejsce

bury_wilk (Jarosław Sapierzyński) Mini z mocą

Śnieżna bestia była bardzo blisko. Mulamba Ndaye nie musiał wysilać zmysłów, by czuć jej obecność, bo świszczący oddech, pomruki, skrzypienie śniegu i drapanie w lodowy kloc nie pozostawiały wątpliwości. Tylko grubość mroźnej ściany oddzielała go od wygłodniałego stworzenia i wypadało się modlić, by okazało się to wystarczającym zabezpieczeniem

Chwilowo igloo okazało się dość trwałe. Przetrzymało kilka solidnych uderzeń mocarnych, uzbrojonych w imponujące pazury łap i skutecznie zniechęciło agresora do dalszych wysiłków. Tyle, że to nie załatwiało sprawy. Skubaniec czuł, że ofiara nie ma gdzie uciec, więc ułożył się przed wejściem i cierpliwie czekał

Mulamba prawie się rozpłakał. Czy coś mogło go jeszcze uratować? Znalazł się na lodowej pustyni, nie wiadomo w jaki sposób, nie wiadomo po co, czy może za co. Nie licząc biodrowej przepaski był wtedy nagi i nie zamarzł tylko dlatego, że niemal natychmiast natrafił na zamarznięte na kość ciała samotnego Eskimosa i jego psa. Eskimos, z oczywistych względów nie miał nic przeciw temu, żeby użyczyć ciężkiego kożucha z foczej skóry i przyjąć niespodziewanego gościa w progi swojego igloo. To pozwoliło przetrwać pierwszą noc

A potem pojawił się głód. Mulamba był zadeklarowanym weganinem, ale w tych okolicznościach jego przekonania zderzyły się z brutalną, nie znającą litości rzeczywistością. Lizanie śniegu wystarczyło na jeden dzień. No może na półtora. Potem przyszło pójść po rozum do głowy i odłożyć na bok żywieniowe fanaberie. Mięso martwego husky było wprawdzie czymś w rodzaju lodowo, białkowej skały, ale z drugiej strony, dzięki temu się nie popsuło. Przy odrobinie zawziętości dawało się żuć

Tak minęło kilka następnych dni. I kiedy Mulamba zaczął wierzyć, że ktoś go odnajdzie i uratuje, okazało się, że w tej lodowej krainie faktycznie pojawiają się żywe istoty. Ale nie koniecznie są to ludzie..

Ciekawe, czy białe niedźwiedzie są rasistami? Nieszczęśnik zdawał sobie sprawę, jak bezdennie głupie pytania sam sobie zadaje, ale w tej sytuacji na nic lepszego nie było go stać. Polarny myśliwy pozbawił go resztek psiego mięsa, więc teraz Mulamba był nie tylko przerażony, ale i głodny. To oczywiście nie miało nic wspólnego z rasizmem, ale w zaistniałych okolicznościach, gdyby wielki drapieżnik faktycznie okazał się zwierzęcym wcieleniem Adolfa Hitlera, absolutnie nic by się nie zmieniło

Czas płynął wolno. Sekundy dzielące nieszczęśnika od śmierci wlekły się niemiłosiernie. Nie pomagał płacz, krzyk, nie pomagały zaklęcia i szczypanie się w ręce z nadzieją przebudzenia. Umrze zjedzony, zamarznięty, czy może z głodu? Ależ perspektywy..

Miś Hitler nie poddawał się. Mało tego, najwyraźniej był świadom swojej przewagi, bo teraz słychać było jego spokojne chrapanie. Miś Hitler... Tak naprawdę Mulamba nigdy nie spotkał się z żadną formą rasizmu. Raz, dokładnie jeden raz, usłyszał pod swoim adresem epitet „jebany czarnuch“, ale tego nie dało się nazwać przejawem nienawiści rasowej. Może, gdyby to wyrwać z kon-

minIatura z mocą

51tekstu, to owszem, ale całe zdanie brzmiało: „zerżnij mnie jebany czarnuchu“ i wypowiedziała je Dinah Echiéjilé, szalenie napalona córka plemiennego kacyka - oczywiście sama czarna jak smoła

Mulamba Ndaye utonął we wspomnieniach. Przecież to było raptem kilka dni temu! Wieczór

Gorący, szalony. Gra muzyka, migające światła, ekscytujący smak alkoholu. I ona. Ucieleśnienie marzenia

Gibka niczym pantera, piękna, bogata, ba, nawet wykształcona, choć akurat to, w realiach sawanny mogło sprawić więcej kłopotu niż pożytku. Wyrwała się spod surowej, ojcowskiej kurateli, wymknęła wścibskiemu oku niańczącej ją szamanki. Była tuż obok, tańczyła, śmiała się. I chciała się pieprzyć. W rytm gorących rytmów wiła się niczym wąż, prowokowała, nie, raczej wprost waliła, na co ma ochotę. Jej dłonie zataczały kręgi na wysokości piersi, międliły połyskującą bluzkę, odsłaniały jeszcze więcej z i tak śmiałego dekoltu

A niżej były nogi. Długie jak u gazeli, ślicznie przybrane szpilkami rodem z Europy. Doskonale zgrabne, pięły się ku górze i zdawało się, że nie znajdą końca. Gdy się odwracała, spod srebrnej mini zachęcająco lśniły hebanem półksiężyce pośladków. Co za widok! Co za pokusa! Nago musiała czarować, ale dzięki temu wyzywającemu ubiorowi po prostu oszałamiała. Ta mini miała moc. Prawdziwą i niezaprzeczalną! Kiedy narwana dziewczyna jednoznacznie się wypięła, kiedy powtórzyła swoje: „zerżnij mnie jebany czarnuchu“ i dodała: „teraz!“, Mulamba nie wytrzymał złapał za krągłą dupcię i... No właśnie, i co? Na tym jego pamięć się gubiła, a potem był tylko mróz i lód. I biały niedźwiedź, potencjalny Hitler

Ale nawet w tych, beznadziejnych okolicznościach, gorące wspomnienie srebrnej mini opinającej pośladki córki wodza spowodowało, że pod odzieniem z foczych skór wezbrała fala pożądania..

*** - Wszechwiedząca Dorcus, nie przesadziłaś trochę? Moja maleńka nie przestaje płakać, a minęło już dobrych kilka dni. - Wódz Ideye Echiéjilé nie do końca wiedział, co o tym wszystkim myśleć. Córka była dla niego najważniejsza, zwłaszcza, że już ją obiecał szamanowi z sąsiedniej wioski i spodziewał się niezłej ceny... Z drugiej jednak strony strata siedmiu, silnych, młodych chłopa, też była wymierna i odczuwalna dla plemienia..

- Moc nie zna kompromisów. - Szamanka Dorcus Inzikuru wyplątała z włosów kość piszczelową flaminga i podrapała się nią w uchu. - Jeśli Dinah ma pozostać czysta, potrzebna jest bardzo silna magia. Przykro mi, ale ona ma strasznie frywolne myśli. - W tych ostatnich słowach zdecydowanie wyczuwalna była pretensja do wodza, że nie najlepiej wychował swoją córkę

- Ale co się właściwie stało? - Chciała iść na zabawę do miasta, a ja widziałam w jej oczach, co też tam zamierza. Nie mogłam jej zabronić, więc..

*** Dwie bliźniacze, stalowo szklane wieże, niewyobrażalnie wręcz wysokie, pięły się ku niebu i dźgały błękitny firmament swoimi iglicami. Trochę poniżej połowy wysokości łączyły się przeszklonym pomostem i już tam Mulamba nie odważyłby się stanąć. Czego to ludzie nie wybudują..

Teraz miał jednak inne problemy niż podziwianie cudów architektury Kuala Lumpur

Niedźwiedzia nie było. Nie było też igloo, lodu, zawiei ani śnieżycy. Przeciwnie, panował upał, a nieszczęsny Mulamba Ndaye siedział na chodniku, opatulony w focze futro. Wokół niego przewalał się skośnooki tłum, ulicą ciągnęły tysiące samochodów, rowerów, ryksz, wozów... Nie miał grosza przy duszy i był szalenie głodny..

*** - Więc? - Kacyk zupełnie nie wiedział jak podejść do tematu. - Podobno sama dałaś jej ciuchy... Wyglądała w nich jak zdzira, a nie córka wodza. Nie godzi się..

- Nie godzi... Młodzi są inni, uparci, krnąbrni... Trzeba czasem posunąć się do podstępu. A to była mini z mocą. Każdego mężczyznę, co nabiera ochoty, by się dobrać do tej, co kieckę nosi, moc odsuwa

- Odsuwa? Gdzie? - Na bezpieczną odległość...

52Profile autorów: Avus Algor http://www.herbatkauheleny.pl/profile.php?lookup=51 Bohdan http://www.herbatkauheleny.pl/profile.php?lookup=50 bury_wilk http://www.herbatkauheleny.pl/profile.php?lookup=8 eyesOFsoul http://www.herbatkauheleny.pl/profile.php?lookup=167 jahusz http://www.herbatkauheleny.pl/profile.php?lookup=16 kasialan http://www.herbatkauheleny.pl/profile.php?lookup=274 kinga00527 http://www.herbatkauheleny.pl/profile.php?lookup=84 ks_hp http://www.herbatkauheleny.pl/profile.php?lookup=95 MalaWiedzma http://www.herbatkauheleny.pl/profile.php?lookup=78 Marcin Sz http://www.herbatkauheleny.pl/profile.php?lookup=70 Oscylator http://www.herbatkauheleny.pl/profile.php?lookup=88 podstuwak http://www.herbatkauheleny.pl/profile.php?lookup=87 stary krab http://www.herbatkauheleny.pl/profile.php?lookup=139 tentyp http://www.herbatkauheleny.pl/profile.php?lookup=67 unplugged http://www.herbatkauheleny.pl/profile.php?lookup=57 Zyrafa http://www.herbatkauheleny.pl/profile.php?lookup=197 Skład: Helena Chaos Grafika na okładce: Oscylator Wszystkie teksty zamieszczone w „Herbasencji“ są własnością ich autorów i podlegają ustawie o prawie autorskim. Jeśli chcesz je w jakiś sposób wykorzystać, musisz najpierw poprosić autora o zgodę

„Herbasencja“ jest darmowym magazynem portalu www.herbatkauheleny.pl,

możesz go ściągać, rozprowadzać i czytać bez żadnych obaw ;) www.herbatkauheleny.pl 53